༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD105858
ImageGroup:
11PD105860
n/a
et 105800
LCCN:
n/a
ISBN:
Title:
ཨ་མདོའི་ལ་གཞས་རྨ་ཀླུང་སྒེག་མོའི་རླབས་སྒྲ
a mdo'i la gzhas rma klung sgeg mo'i rlabs sgra
to-be-supplied
Author:
to-be-supplied
Descriptor:
Original Publication:
n/a
Place:
Publisher:
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
IN
n/a
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 27/06/2010 Bill No: 40



ཨ་མདོ་ལ་གཞས་རྨ་ཀླུང་སྒེག་མོའི་རླབས་སྒྲ།
ཀན་སུའུ་མི་རིགས་དཔེ་སྐྲུན་ཁང་།



ཨ་མདོ་ལ་གཞས་རྨ་ཀླུང་སྒེག་མོའི་རླབས་སྒྲ།
གཙོ་སྒྲིག་པ།
བན་དེ་ཚེ་རིང་། བསོད་ནམས་ཚེ་བརྟན།
ཀན་སུའུ་མི་རིགས་དཔེ་སྐྲུན་ཁང་།



图书在版编目(CIP)数据
安多拉伊精选:藏文/完德才让,金索南主编,-兰州:
甘肃民族出版社,2009.9
ISBN 978-7-5421-1519-5
1.安…II.0完…2金…II.藏族一民歌一安多地区一
选集——藏语 V.1277.291.4
中国版本图书馆CIP数据核字(2009)第163065号
书名:安多拉伊精选
作者: 完德才让金索南 主编
责任编辑:周甲克
封面设计:德吉措
出 版:甘肃民族出版社(730030 兰州市南滨河东路520号)
发 行:甘肃民族出版社发行部(730030 兰州市南滨河东路520号)
印刷: 青海新华印制厂
本: 1787毫米x 1092毫米 1/16 印张:32.75
字数: 340
次: 2009年9月第1版 | 2009年9月第1次印刷
印数: 1~1500
书 号 :ISBN 978-7-5421-1519-5
定 价 :38.00元(民文)
甘肃民族出版社图书若有破损、缺乏或无文字现象,可直接与本社联系调换。
邮编:730030 地址:兰州市南滨河东路520号 网址:http://www.gansumz.com
投稿邮箱:liuxintiangyahoo.com.cn
发行部: 葛慧联系电话:0931-8773271(传真)E-mail: smzychui 3271@tom.com
-
-
-
-
版权所有,翻印必究



<<མཚོ་སྔོན་གྲངས་ཉུང་མི་རིགས་ཀྱི་གནའ་དཔེ»
པར་དུ་བསྐྲུན་པའི་གསལ་བཤད།
དཔེ་ཚོགས་འདི་ནི་ཏང་ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གི་རང་རྒྱལ་གྲངས་་་་
ཉུང་མི་རིགས་ཀྱི་གནའ་དཔེ་ལེགས་སྒྲིག་སྐོར་གྱི་མཛུབ་སྟོན་གྱི་དགོངས་དོན་ལྟར། མཚོ་
སྔོན་ཞིང་ཆེན་མི་རིགས་ལས་དོན་ཨུ་ཡོན་ལྷན་ཁང་གི་གྲངས་ཉུང་མི་རིགས་གནའ་དཔེ་་་་་
གཞུང་ལས་ཁང་གིས་འཆར་འགོད་ལེགས་སྒྲིག་བྱས། །
མཚོ་སྔོན་དུ་མི་རིགས་མང་པོ་གནས་ཤིང༌། མི་རིགས་སོ་སོས་ཡུན་རིང་པོའི་ལོ་རྒྱུས་ཀྱི་
འཕེལ་རྒྱས་ཁྲོད་དུ་བསམ་པའི་ལོངས་སྤྱོད་རི་བོའི་གཏོས་དང་མཉམ་པ་མཛད། དེའི་ཁྲོད་
དུ་ལོ་རྒྱུས་དང༌། སྐར་རྩིས། གསོ་རིག སྒྱུ་རྩལ་སོགས་རིག་གཞུང་སྣ་ཚོགས་འདུས། བསམ་
པའི་ལོངས་སྤྱོད་འདི་དག་ལས་ཁ་ཤས་ཡི་གེར་བཀོད་པ་དང༌། ཁ་ཤས་ངག་རྒྱུན་དུ་དར།
ཡིན་ནའང་སྔོན་ཆད་ལོ་རྒྱུས་ཀྱི་དབང་གིས་གོ་རིམ་དང་ལྡན་པར་ལེགས་སྒྲིག་བྱེད་མ་ཐུབ།
ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་གྲོས་ཚོགས་ཐེངས་གསུམ་པའི་་་་
ཚུན་ལ། ཏང་ཀྲུང་དབྱང་དང་རྒྱལ་སྲིད་སྤྱི་ཁྱབ་ཁང་གིས་ཡིག་ཆ་ཐེངས་མང་སྤེལ་ཏེ།
“གནའ་དཔེ་ལེགས་སྒྲིག་བྱས་ནས་མེས་རྒྱལ་གྱི་རིག་གནས་ཤུལ་བཞག་རྩ་ཆེན་རྒྱུན་འཛིན་
བྱེད་རྒྱུ་ནི་བུ་རབས་ཚ་རྒྱུད་དང་འབྲེལ་བ་ཡོད་པའི་བྱ་བ་གལ་ཆེན་ཞིག་རེད”ཅེས་བསྟན་་
པ་དང༌། གྲངས་ཉུང་མི་རིགས་ཀྱི་གནའ་དཔེ་ལེགས་སྒྲིག་བྱེད་པ་དེ་རྒྱལ་ཁབ་ཀྱི་ལས་ཀའི་
གྲོས་རིམ་དུ་བཞག ང་ཚོས་ཏང་དང་སྲིད་གཞུང་གི་དགོངས་དོན་འདི་ལག་ལེན་བྱས་ནས་
སྤྱི་ཚོགས་རིང་ལུགས་ཀྱི་དེང་རབས་ཅན་དང་སྤྱི་ཚོགས་རིང་ལུགས་ཀྱི་བསམ་ང་འི་ཤིས། ་་་་་་
རིག་དང་དངོས་པའི་ཤེས་རིག་གི་འཛུགས་སྐྲུན་ལ་ཞབས་འདེགས་ཞུ་ཆེད། ཀནའ་དཔེ་
འཚོལ་སྡུད་བྱེད་པ་དང་མཉམ་དུ་འཆར་གཞི་ཡོད་པའི་སྒོ་ནས་ལེགས་སྒྲིག་དང་དཔེ་སྐྲུན་་་
བྱས་ནས་ཀློག་མཁན་རྣམས་ཀྱི་སྤྱན་སྔར་མུ་མཐུད་དུ་འབུལ་རྒྱུ་ཡིན། གཞན་ཡང་། གནའ་
དཔེའི་ནང་དོན་ལ་དེང་རབས་ཀྱི་བསམ་བློ་དང་མཐུན་མིན་སྣ་ཚོགས་ཡོད་པ་ནི་ཞུ་མ་་་་་
དགོས་པས། ཀློག་མཁན་རྣམ་པས་མར་ལེའི་དགོངས་པ་ལྟར་བླང་དོར་གནང་པ་ཐུགས་
E



འཇགས་འཚལ།
གནའ་དཔེ་ལེགས་སྒྲིག་དཔེ་སྐྲུན་ཐད་ལ་ང་ཚོར་ཉམས་མྱོང་དཀོན་ཞིང་ཆུ་ཚད་
ཀྱང་དམའ་ཕྱིར་ནོར་སྐྱོན་ཡོད་ངེས་པས། རྒྱ་ཆེའི་ཀློག་མཁན་ཚོས་དགོངས་འཆར་ལྷུག་
པོར་གནང་རོགས་ཞུ།
མཚོ་སྔོན་མི་རིགས་ལས་དོན་ཨུ་ཡོན་ལྷན་ཁང་གི་གྲངས་
ཉུང་མི་རིགས་གནའ་དཔེ་གཞུང་ལས་ཁང་ནས།



མགོ་བརྗོད།
ལ་གཞས་ནི་བོད་མདོ་དབུས་གཙང་གསུམ་ལས་ཨ་མདོའི་དམངས་ཁྲོད་དུ་དར་ཁྱབ་
ཆེ་བའི་ཕོ་མོའི་མཛའ་བརྩེ་མཚོན་བྱེད་ཀྱི་གླུ་གཞས་ཤིག་རེད། དེ་ནི་མི་མང་འདུ་སའམ་ལྟ་
ས་ཚོགས་ས་ཀུན་ཏུ་གླུ་བ་གླུ་མ་རྣམས་ཀྱིས་ལུས་ཀྱི་ཉམས་འགྱུར་དང་བཅས་སྐད་སྙན་མོ་་་
དབྱངས་ལ་བཀུག་ནས་གཅིག་ལན་གཅིག་འདེབས་ཀྱི་ཚུལ་དུ་ལེན་ཞིང་ཉན་མཁན་ཀུན་ལ་
སེམས་ཀྱི་དགའ་སྣང་སྟེར་བའི་རིག་གནས་སྒྱུ་རྩལ་ངོ་མཚར་ལྡན་པ་ཞིག་རེད།
དེ་ཡང་གླུ་གར་གྱི་ཞིང་ཁམས་སུ་གྲགས་པའི་བོད་རིགས་དམངས་ཁྲོད་དུ་གནའ་སྔ་
མོའི་རིང་ནས་དར་བའི་གླུ་གཞས་མི་ཉུང་བ་ཞིག་ཡོད་དེ། འཇིག་རྟེན་མི་ཆོས་སྟོན་པའི་
དམངས་གླུ་དང་དམ་པ་ལྷ་ཆོས་སྟོན་པའི་མགུར་གླུ། དཔའ་བོའི་རྟོགས་པ་བརྗོད་པའི་སྒྲུང་
གླུ་དང་རང་བསྟོད་གཞན་སྨད་ཀྱི་གླུ་ཤགས། སློབ་གསོའི་རང་གཞིན་ལྡན་པའི་ཨ་རྩེད་དང་
ཕོ་མོའི་མཛའ་བརྩེ་མཚོན་པའི་ལ་གཞས་ལ་སོགས་ཡུལ་ལུང་སོ་སོར་འཁྲབ་ལེན་བྱེད་ཚུལ་་་
གྱི་རྣམ་པ་དང་དབྱངས་རྟ་མི་འདྲ་བ་བགྲང་གིས་མི་ལངས་པ་ཞིག་ཡོད་པ་རེད། དུས་
རབས་ཉེར་གཅིག་པའི་དུས་མགོར་བོད་མིའི་འཚོ་བ་དང་ཁོར་ཡུག་ལ་འཕོ་འགྱུར་ཆེན་པོ་་་
བྱུང་བ་དང་བསྟུན་ནས་ཆེད་ལས་འགོ་ཁྲིད་རྣམ་པས་གནའ་བོའི་སྲོལ་རྒྱུན་རིག་གནས་་་་་
འཛིན་སྐྱོང་སྤེལ་གསུམ་བྱེད་དགོས་པའི་དུས་ལ་བབ་པ་མཁྱེན་ནས་མཚོ་སྔོན་ཞིང་ཆེན་མི་་
རིགས་ལས་དོན་ཨུ་ཡོན་ལྷན་ཁང་གནའ་དཔེ་གཞུང་ལས་ཁང་གིས་དབུ་ཁྲིད་དང་མཚོ་་་་་་
སྔོན་ཞིང་ཆེན་རྩོམ་རིག་སྒྱུ་རྩལ་ལྷན་ཚོགས་དམངས་ཁྲོད་རིག་རྩལ་མཐུན་ཚོགས་ནས་གཙོ་
འགན་གནང་སྟེ་ཨ་མདོ་དམངས་ཁྲོད་སྤྱི་སྐད་དང་མཐུན་ཞིང་ལ་གཞས་ཀྱི་ཁྱད་ཆོས་་་་་
མངོན་པར་མཚོན་པའི་དཔེ་དེབ་འདི་སྒྲིག་རྒྱུའི་འགན་ཁུར་བདག་ཅག་ལ་གནང་བ་ན་ཕྱི་་་



ནང་གི་མཐུན་རྐྱེན་མི་འཛོམས་ཀྱང་བོད་རིགས་དམངས་ཁྲོད་རིག་གནས་ཉམས་རྒུད་ཀྱི་་་་
གནས་བབ་དང་དགོས་གལ་རང་བཞིན་ལ་དམིགས་ཤིང་། རིག་གནས་སྒྱུ་རྩལ་གྱི་གཞི་རྐང་
དམངས་ཁྲོད་དུ་ཚུགས་དགོས་པའི་ལས་དོན་བསམས་ནས་ཨ་མདོ་ལ་གཞས་རྩོམ་སྒྲིག་གི་་་་
ལས་ཀ་འདི་ཡོངས་སུ་སྒྲུབ་རྒྱུ་ཁས་ལེན་བྱས་པ་ལགས་སོ། །གཤམ་དུ་དཔེ་དེབ་སྒྲིག་སྟངས་
ངོ་སྤྲོད་རགས་ཙམ་ཞུ་བ་ལ།
དང་པོ། མཚན་དོན། བུ་སྐྱེས་པ་ལ་མིང་ཞེས་པ་ལྟར་ཨ་མདོའི་ཡུལ་དུ་ཕོ་མོའི་
མཛའ་བརྩེ་མཚོན་བྱེད་ཀྱི་གླུ་གཞས་ལ་ལ་གཞས་ཟེར་ཞིང་ལ་གཞས་ལེན་མཁན་ནི་ཨ་མདོ་
རྨ་ཆུ་འབབ་ཡུལ་དུ་ཆགས་པའི་མཚོ་སྔོན་དང་ཟི་ཁྲོན། ཀན་སུའུ་ཞིང་ཆེན་གྱི་བོད་རིགས་
སྤུན་ཟླ་རྣམས་ཡིན་པ་རེད། ཨ་མདོ་རྨ་ཡུལ་དུ་འབབ་པའི་རྨ་ཆུ་སྔོན་མོ་ནི་བོད་ཀྱི་ལྷ་ཆེན་
བཅུ་གཉིས་ཀྱི་ནང་ཚན་རྨ་ཆེན་སྦོམ་ར་གནས་སའི་རྨ་ཆེན་གངས་རིའི་ཡུལ་ནས་ཐོན་ཞིང་
བཱ་ཡན་ཧ་རི་ལ་སོགས་ཨ་མདོ་ཡུལ་གྱི་ཆུ་བོ་སྟོང་ཕྲག་འདུས་ནས་ཤར་ཕྱོགས་རྒྱ་མཚོ་ཆེན་་་་
པོར་འབབ་པས་ཨ་མདོ་ལ་གཞས་ནི་འཛམ་གླིང་རིག་གནས་དང་འབྲེལ་བ་མཚོན་པར་་་་་
བྱེད་པ་དང་། ཡུལ་འདིར་གནས་པའི་བཅུད་ཀྱི་སེམས་ཅན་ཐམས་ཅད་རྨ་ཆུ་སྔོན་མོར་
དུངས་སེམས་ཆེ་ཞིང་ལ་གཞས་ནི་བོད་མི་རྒན་གཞོན་ཀུན་གྱི་སྙན་དབང་གསོ་བའི་བདུད་་་
རྩི་ཡིན་པས། ཨ་མདོ་ལ་གཞས་རྨ་ཀླུང་སྒེག་མོའི་རླབས་སྒྲ་ཞེས་པའི་མིང་བཏགས་པ་ཡིན།
གཉིས་པ། བརྗོད་བྱ་དོན། ལ་གཞས་ཀྱི་ནང་དོན་ནི་ཕོ་མོའི་མཛའ་བརྩེ་མཚོན་
པར་བྱེད་པ་ཡིན་པས་བརྗོད་བྱ་དོན་གྱི་ཆ་ནས་དོན་ཚན་གང་མང་དབྱེ་ཚུལ་ཡོད་ཀྱང་དཔེ་
དེབ་འདིར་ལ་གཞས་ལེན་པའི་གོ་རིམ་ལྟར་ས་བཅད་བཅུ་གསུམ་དུ་དགར་ནས་བསྒྲིགས་་་
ཡོད་པ་གཤམ་གྱི་དཀར་ཆག་ལ་གཟིགས་པར་འཚལ། ལ་གཞས་རེ་རེའི་ནང་དོན་གྱི་ཆ་ནས་
ས་བཅད་གང་དེར་འོས་མིན་གྱི་ཆ་ལ་ཉོག་དྲ་ཡོད་པས་ཟུར་ལྟ་བྱེད་པ་ཙམ་ལས་གཞི་་་་་་་
འཛིན་གྱི་ཚད་གཞིར་འཛིན་མི་རུང་། འདིར་ཆེད་དུ་ཞུ་བ་ལ་དགུ་ཚིག་གི་སྐོར་གྲ་སྒྲིག་བྱས་
།



ཀྱང་དུས་ཚོད་ཀྱི་དབང་གིས་རྩོམ་སྒྲིག་འཕྲོ་ཅན་དུ་ལུས་པས་རྗེས་སོར་ཁ་སྐོང་གང་ལེགས་་
བྱེད་རྩིས་ཡོད། །
གསུམ་པ། རྗོད་བྱེད་ཚིག ལ་གཞས་ནི་ཨ་མདོ་དམངས་ཁྲོད་དུ་ལེན་ཁྱབ་ཆེ་བས་
རྗོད་བྱེད་ཚིག་གི་ཆ་ནས་ཨ་མདོའི་དམངས་ཁྲོད་ཁ་སྐད་དང་བསྟུན་ཅི་ཐུབ་བྱས་ན་ལ་་་་་
གཞས་ཀྱི་ཁྱད་ཆོས་སྲུང་འཛིན་བྱེད་ཐུབ་པ་རེད། དེ་ལྟ་མ་ཡིན་པར་ཚིག་ཕྲད་སྦྱོར་སྟངས་
སུམ་རྟགས་ཀྱི་གཞུང་ལུགས་ལྟར་བཅོས་པ་དང་རྒྱུན་སྤྱོད་ཐ་སྙད་སྐོར་ཞིག་ཡིག་སྐད་ལྟར་་་་
བཅོས་ན་དམངས་ཁྲོད་སྒྱུ་རྩལ་གྱི་ནུས་པ་ཉམས་འགྲོ་བར་མ་ཟད་ལེན་མཁན་གྱིས་མཁས་་་
རྟགས་ངོམས་པ་ལྟ་བུ་དང༌། ཉན་མཁན་མང་ཚོགས་ལ་སྙན་ངག་གྱེར་འདོན་བྱེད་པའི་སྣང་
བ་སྟེར་བས་ཚང་མས་འཕྱ་སྨོད་བྱེད་པའི་རྒྱུ་རུ་འགྱུར་ངེས་རེད། དེ་བས་ཨ་མདོའི་ཁ་སྐད་
ལ་ཁྱད་ཆོས་གང་མང་ཞིག་ཡོད་པ་ལས་མཛུབ་མོ་རི་སྟོན་གྱི་ཚུལ་དུ་དཔེར་མཚོན་ཙམ་་་་་་
བཀོད་ན་རྣམ་དབྱེ་དྲུག་པའི་གི་ཡིག་ལ་མཚོན་ན་སྔ་མའི་རྗེས་འཇུག་མི་འདྲ་བའི་དབང་་་་་
གིས་ཨ་མདོའི་ཁ་སྐད་དུ་སྒྲ་གདངས་མི་འདྲ་བ་བཞི་ཙམ་ཐོན་འདུག་སྟེ། གཅིག་ནི་རྗེས་
འཇུག་ག་ད་བ་གསུམ་དང་མཐའ་མེད་རྗེས་སུ་གི་སྒྲ་སྦྱར་ན་ཀི་སྒྲ་ཐོན་པ་ནི་དཔེར་ན། ཚེ་
གཅིག་གི་རྩེ་རོགས་ང་ཡིན། །མི་དྲུག་ཀི་ཁ་ནས་བཤད་ཀི །ཚེས་བརྒྱད་ཀི་ནངས་མོ་བུད་ལ་
འགྲོ །དོན་འགྲུབ་ཀི་རོགས་ལོ་ཁྱོད་རེད། ། བུ་ཁྱམ་པ་ཅིག་ཀིས་བཅུད་ཀོ་ཀི །རྟ་རྒ་མ་རྒོད་
ལ་ཞོན་གོ་( འགོ) ཀི །ལྟ་བུའོ། །གཉིས་ནི་རྗེས་འཇུག་ལ་ས་འ་གསུམ་གྱི་རྗེས་སུ་གི་སྒྲ་སྦྱར་ན་
དབི་སྒྲ་ཐོན་པ་ནི་དཔེར་ན། ངའི་དངུལ་གི་གའུ་ཁྱོད་སྟེར། །བཀྲ་ཤིས་གི་སྡེ་ཆེན་གྲོང་ནས། །
ཚེས་གཉིས་གི་ཚེས་རུར་འོད་མེད། །ཉིན་བཞི་གི་ནང་ང་ཐོན་ན། །ཞག་ལྔ་གི་རིང་ང་འདུག་
ག །ཟླ་དགུ་གི་གནང་བ་སྟེར་ར། །རྨ་ཚུར་རིའི་རི་རྒྱུད་དམའ་གི །སྟོད་རྨ་རྒྱལ་གངས་རི་མཐོ་
གི །མཚོ་སྔོན་པོ་ཁ་ཞེང་ཆེ་གི །ལྟ་བུའོ། །གསུམ་ནི་རྗེས་འཇུག་ང་ན་མ་གསུམ་གྱི་རྗེས་སུ་གི་
སྒྲ་སྦྱར་ན་འགི་སྒྲ་ཐོན་པ་ནི་དཔེར་ན། རོགས་རང་གི་སེམས་མ་ཡོང་གི །ཚེས་བདུན་གི་



དགོང་མོ་ཐོན་གི །ཚེས་གསུམ་གི་ཉིན་མོ་འཛོམས་གི །ལྟ་བུའོ། །བཞི་ནི་རྗེས་འཇུག་ར་ཡིག་
གི་རྗེས་སུ་གི་སྒྲ་སྦྱར་ན་དགུ་སྒྲ་ཐོན་པ་ནི་དཔེར་ན། སྟོད་དབུས་གཙང་གསེར་གི་མཆོད་
རྟེན་རེད། །རྟ་འདོ་བ་འཚེར་གི་ཟེར་གི །ང་འཕུར་གི་ཞོར་གི་འདར་གི །ཆོས་འཁུར་གི་ཡིད་
སྨོན་འཆོར་གི །ལྟ་བུའི་དཔེར་བརྗོད་རྫོགས་མེད་ཡོད་པ་རྣམས་ཨི་དང་མཐུན་ལུགས་ཞེས་
པའི་ཐོབ་ཐང་ལྟར་མི་སྦྱོར་ཞིང་འདིར་ཨ་མདོའི་ཁ་སྐད་དང་བསྟུན་ནས་རྗེས་འཇུག་ག་ད་་
བ་གསུམ་རྗེས་ཀྱི་གི་སྒྲ་ཐམས་ཅད་ཀི་ཡིག་བྲིས་ཡོད་པ་དང་། རྗེས་འཇུག་ལ་ས་འ་གསུམ་གྱི་
ད་སྒྲ་དང་ང་ན་མ་གསུམ་གྱི་འགི་སྒྲ །ར་ཡིག་གི་དགུ་སྒྲ་ཐམས་ཅད་གི་ཡིག་གིས་མཚོན་
པར་བྱས་ཡོད་ཀྱང་སྐབས་བསྟུན་གྱི་སྒྲ་གདངས་ཐོན་དགོས་པ་ཀུན་གྱིས་ཡིད་འཇགས་་་་་་་
འཚལ༑ །
ལ་དོན་གྱི་ཚིག་ཕྲད་སྦྱོར་སྟངས་ནི་ཨ་མདོའི་ཁ་སྐད་དུ་མཐའ་མེད་ཡ་དང་ད་ལ་ལ་་་
ཡིག་ལས་གཞན་རྣམས་རྗེས་འཇུག་རང་འདྲའི་མཐར་སྦྱར་བ་ཡོད་དེ། དཔེར་ན། ང་རྩེ་གི་
རྩེ་གི་རྫ་ཡ་འགྲོ །མགོ་བསྐོར་ར་བཏང་ང་བུད་ལ་འགྲོ །སེམས་བསམ་པའི་ཐོག་ག་འཇོག་ག་
བཏང་། །བྱ་འབབ་བ་ལམ་མ་ལངས་ང་འདུག །དངུལ་དཀར་རོ་ནོམ་མ་ལེན་ན་འཇོག །ཤ་
ཡུ་མོ་ཤོལ་ལ་ཕབ་རྒྱུ། །ཚིག་སྐྱོན་ན་ཁྱེར་རེ་བསྡད་ལེ། །ལུག་རིམ་པ་མེད་ཀི་རྒྱབ་བ། །ལྟ་བུའི་
ལ་དོན་རྣམས་ཨ་མདོའི་ཁ་སྐད་གཞིར་བཞག་བྱས་ཡོད་པ་ལས་གཞན། རྭ་ཆ་བརྒྱད་ཐུགས་
ལ་བཟུང་ངེ། །བོའུ་ར་རིང་ཕྲག་ལ་ཁུར་རེ། །ལྟ་བུ་ནོར་ཉེན་ཆེ་བའི་ལ་དོན་སོར་བཞག་བྱས་
ཡོད་པ་ཐུགས་ལ་འཛིན་པར་ཞུ། གཞན་ཡང་ལ་གཞས་ལེན་སྐབས་རྒྱུན་བཀོལ་གྱི་ཐ་སྙད་
དང་ཚིག་ཕྲད་འགའ་ཡོད་པ་ནི་དཔེར་ན། སྟག་ཤ་རས་སྡེ་རུ་ཉུག་དུས། །ང་སྡེ་མཐའ་ཉུག་
གེ་ཆེ་འགྲོ །ས་སྟོད་ལ་ཇག་ག་འགྲོ་རྒྱུ། །རྟ་ཞོན་ནེ་ཁྱེར་རེ་འགྲོ་དུས། །ཆང་བདུད་རྩི་ལག་ག་
བཟུང་ངེ་། །གླུ་སྙན་མོ་ངག་ག་བཀུག་གེ །ཚིག་སྙན་མོ་བཤད་དྲེ་བཏང་ན། ། རོགས་སྡེ་ན་
མེད་དྲུང་སྡོད་དྲ། །ཚིག་བཤད་ནོ་སེམས་མ་འབབ་ཀི །གླུ་བླངས་ནོ་རྣ་ཡ་སྙན་གི །ལྟ་བུ་



དམངས་ཁྲོད་ཁ་སྐད་ལྟར་བྲིས་ཡོད་པ་རྣམས་ཡིག་ནོར་དུ་མི་བརྩི་བར་འཚལ།
བཞི་བ། ཚིག་སྦྱོར་སྤེལ་སྟངས། ལ་གཞས་ནི་བཅད་ལྷུག་སྤེལ་མའི་ལུས་ཀྱི་ཆ་ནས་
དཔེ་དོན་གཉིས་སྤེལ་མར་སྦྱོར་བའི་ཚིགས་བཅད་ཡིན་ཞིང་ཤོ་ལོ་ཀ་གཉིས་གསུམ་གང་་་་་་
རུང་སྤེལ་ཆོག་པར་མ་ཟད། ཚིག་རྐང་གཅིག་ལ་བདུན་ཚིག་ནས་དགུ་ཚིག་བར་ཡོད་ཆོག་པ་
དང་། དཔེ་དོན་གཉིས་དོ་མཉམ་པའི་སྒོ་ནས་རེ་རེར་ཚིག་རྐང་གཉིས་ཀྱི་ཡན་ནས་བཅུ་
ལྷག་བར་ངེས་མེད་དུ་སྤེལ་རུང་བའི་དམིགས་བསལ་ཡོད་པ་རེད། གཙོ་བོ་ཚིག་རྒྱན་གྱི་ཆ་
ནས་དཔེ་དོན་གཉིས་འབྲེལ་ཆགས་དགོས་པར་མ་ཟད་ཁྱད་པར་དུ་དཔེ་དོན་གཉིས་ལག་་་
ཟུང་ཐལ་མོ་སྦྱར་བ་ནང་བཞིན་ཚིག་རྐང་རེ་རེའི་བརྗོད་བྱ་དོན་དང་རྗོད་བྱེད་ཚིག་གཉིས་་
ཆ་མཐུན་འབྲེལ་ཆགས་ཡིན་པའི་ཁྱད་ཆོས་འབུར་དུ་ཐོན་དགོས་པ་ནི་ལ་གཞས་རྩོམ་པའི་་་
ཚིག་སྦྱོར་སྤེལ་སྟངས་ཀྱི་གཞི་རྩ་ཡིན་པ་རེད།
བོད་ཀྱི་གནའ་དཔེ་ཕྱོགས་སྒྲིག་དང་བོད་ཡིག་མ་དར་སྔོན་གྱི་ཡ་ཐོག་དམངས་ཁྲོད་་་
རིག་གནས་སྔོག་འདོན་བྱེད་པ་ནི་མི་རིགས་མཐུན་སྒྲིལ་དང་རིག་གནས་དར་སྤེལ་གཏོང་་་་་
བའི་ལས་དོན་གལ་ཆེན་ཞིག་ཡིན་པ་རེད། ང་ཚོས་ཨ་མདོ་ལ་གཞས་ཀྱི་དཔེ་དེབ་བསྒྲིགས་
པ་འདི་འདོད་ལྡན་ཕོ་མོའི་བརྩེ་དུང་ཁོ་ན་བརྗོད་པ་ཙམ་མ་ཡིན་པར་སྙན་ངག་མེ་ལོང་་་་་་
མའི་དགོངས་དོན་ལྟར་བོད་རིགས་ན་ཆུང་ཚང་མས་ཨ་མདོའི་སྤྱི་སྐད་དང་དམངས་ཁྲོད་་་
རིག་གནས་ལ་ཞིབ་འཇུག་བགྱི་བའི་ཐབས་ལམ་ཞིག་ཏུ་འགྱུར་ན་སྙམ་ནས་ཁ་སྐད་དང་་་་
མཐུན་པར་བྲིས་པ་འདིས་ལྟ་མཁན་གྲོགས་པོ་ཀུན་ལ་ཡིད་སེམས་དགའ་བའི་དཔལ་སྟེར་་་
ཞིང་རྗེས་འཇུག་བཅུ་ཡི་དོན་ལ་བསམ་གཞིགས་བཏང་ནས་ལུང་སྐད་འཆོལ་མ་དོར་ཞིང་་་་
ཨམ་སྐད་དག་མ་བཤད་པའི་རྒྱུ་རུ་འགྱུར་བར་སྨོན།
ཨ་མདོ་ལ་གཞས་རྨ་ཀླུང་སྒེག་མོའི་རླབས་སྒྲ་ཞེས་པའི་དཔེ་དེབ་འདི་སྒྲིག་ཡུན་ཐུང་་
ཞིང་སྒྲིག་མཁན་གྱི་ཆུ་ཚད་ཞན་པ། ལྷག་པར་ཨ་མདོ་དམངས་ཁྲོད་ཁ་སྐད་ལྟར་སྒྲིག་པའི་
5



ཉམས་མྱོང་ཞན་པ་དང་རིག་པའི་གཞུང་ལུགས་གསར་གཏོད་བྱས་པ་ཙམ་མ་གཏོགས་་་་
ལག་ཆ་ཚང་གཏན་འབེབས་བྱས་མེད་སྟབས་བརྗོད་བྱ་དོན་དང་རྗོད་བྱེད་ཚིག་གི་ཆ་ལ་་་་་
ནོར་སྐྱོན་མི་ཉུང་བ་ཞིག་ཡོད་ངེས་པས་མོས་མཐུན་གྲོགས་པོ་རྣམས་པས་སྦ་གསང་མེད་་་་་་
པའི་དགོངས་འཆར་གནང་རོགས་ཞུ།
བན་དེ་ཚེ་རིང་གིས།
སྤྱི་ལོ2009ལོའི་ཟླ8 པར་གུས་ཕུལ།



དཀར་ཆག
………...……. ( 1 )
………………. (15)
• • •• • • • ••• • • • •• • ••• •••• • •••• • • • • • •••• ••• • •••。。。
... (100)
• •• • • • • •• • • • •••• • •••• • •
• • • • • • • • ••
(147)
(180)
...……….. (211）
ད ང ་ པོ། རྩེ ་ མ གོ ་ ལེ ན ་ པ འི ་ སྐོར།..…..
གཉིས་པ། རོགས་འདེམས་པའི་སྐོར།.
གསུམ་པ། རོགས་འགྲོགས་པའི་སྐོར།.
བཞི་བ། ཞེ་མཐུན་པའི་སྐོར།…………….
ལྔ་བ། དམ་བཅའ་བའི་སྐོར།….
དྲུག་པ། ཞེ་ཆགས་པའི་སྐོར།
བདུན་པ། རོགས་དྲན་པའི་སྐོར།…...
བརྒྱད་པ། སེམས་སྨྲེང་བའི་སྐོར།....
དགུ་བ། ཞེ་སྡུག་པའི་སྐོར།.…....
བཅུ་བ། རོགས་འགལ་བའི་སྐོར། ......…..........
བཅུ་གཅིག ལབ་ལེན་པའི་སྐོར།....
བཅུ་གཉིས། ཁ་འབྲལ་བའི་སྐོར།..
བཅུ་གསུམ། བདེ་མོ་འཇོག་པའི་སྐོར།...
..... (231)
...………..(259）
..……….... (286)
....………(303)
• • • • • ••• •• •• • • • • • •• • ••• • •• •• • •• • • ••••••••••••• • • ••。
..………....
(356 )
• • • • • • • •• ••• • • • • • • • • • • • • •••• • • ••• • • •• • • ••• • •• • •• •
( 457）
(499）



དང་པོ།
རྩེ་མགོ་ལེན་པའི་སྐོར།
རི་མཐོན་པོ་རྨ་རྒྱལ་སྦོམ་ར་རེད། །
གངས་དཀར་པོ་སྤྲིན་དཀར་འཕྱུར་འདྲ་རེད། །
སེང་དཀར་མོ་གཡུ་རལ་རྒྱས་ས་རེད། །
གནས་འགངས་ཆེན་ཡིན་ནོ་དེ་དོན་རེད། །
ངའི་སྐྱེས་ལྷ་རྨ་ཆེན་གངས་རི། །
ནམ་ཡིན་རུང་མཆོད་དོན་དེ་ཡིན། །
ཆུ་ཆེན་པོ་རྨ་ཆུ་ལུ་མ་རེད། །
ལྷོ་གཡུག་འབྲུག་ཐང་ང་བབས་འདྲ་རེད། །
ཉ་གསེར་མ་གཤོག་རྩལ་རྒྱས་ས་རེད། །
ཆུ་འདང་ཆེན་ཡིན་ནོ་དེ་དོན་རེད། །
མཚོ་སྔོན་པོ་ཁ་མདོག་ཡག་ཀི །
ངའི་མ་ལོས་གོས་ལྭ་གོན་འདྲ། །
འཇའ་དར་ཚོན་སྣ་ལྔ་ཤར་ན། །
ལིང་ལ་དའི་སྐེ་རགས་བཅིངས་འདྲ། །
བྱ་ཀ་ལ་པིང་ག་གྲགས་ན། །
སྐད་སྙན་མོས་མ་ཎི་བཏོན་འདྲ། །
མཚོ་སྔོན་པོ་ཁྲི་གཤེགས་རྒྱལ་མོ། །
ནམ་ཡིན་རུང་མཆོད་དོན་དེ་ཡིན། །
སྡེ་ཆེན་པོ་གཡུ་ལུང་སུམ་མདོ་རེད། ། །
གྲོང་སྡེ་བ་སྐར་ཚོགས་ཤར་འདྲ་རེད། །
གླིང་སེང་ཆེན་མཚན་སྙན་རྒྱས་ས་རེད། ། །
སྡེ་མིང་ཆེན་ཡིན་ནོ་དེ་དོན་རེད། །
སྟོད་རྨ་རྒྱལ་གུར་ཁང་ནང་ང་། །
བྱ་ཁྱུང་ཆེན་འཕུར་རེ་ཐོན་ཐལ། །
རི་གང་མཐོ་རྩེ་ནས་འཁོར་རྒྱུ། །
བྲག་གང་ཡག་སྟེང་ང་འབབ་རྒྱུ། །
ནང་བྱ་བརྒྱ་ལྟད་མོ་སྟོན་རྒྱུ། །
སྟོད་རྨ་རྒྱལ་དབུ་འཕང་མཐོ་གི །
ཕ་ཨ་ཁུས་ཕྱིང་ཞྭ་གོན་འདྲ། །
སྤྲིན་དཀར་བོ་སྐེད་ལ་འཐིབས་ན། །
གོས་དཀར་བོའི་ན་བཟའ་བཀླུབས་འདྲ། །
ལྷོ་གཡུ་འབྲུག་དགུང་ནས་གྲགས་ན། ། །
གསུང་སྙན་མོས་ཁ་བཏོན་བཏོན་འདྲ། །
---
སྨད་སྡེ་ཆེན་རྩེ་ར་ནང་ང་། །
གྲོང་རྩེ་བ་རྩེ་ཡེ་ཐོན་ཐལ། །
སྡེ་གང་ཡག་གྲོང་ང་འཁོར་རྒྱུ། །
--
-



གླུ་གང་ཡག་མགོ་ནས་ལེན་རྒྱུ། །
གྲོང་ན་ཟླ་ལྟད་མོ་སྟོན་རྒྱུ། ། །
དབྱར་དྲུག་པའི་ཙད་ལེ་ཐོན་ཐལ། །
ཆར་འབབ་ཀྱི་སྐབས་བ་ཐོན་ཐལ། །
འབྲུག་ལྗང་ལོ་ལམ་མ་ལོངས་ར། །
དགུང་སྔོ་ལོར་གནང་ང་ངས་ཞུ། །
སྟོད་རྨ་རྒྱལ་རྨ་ཀླུང་སྒེག་མོ། །
མཚོ་སྐྱ་རེངས་སྔོ་རེངས་བརྒྱུད་ལེ། །
ཁ་ལ་ཐུར་མེད་ལ་བཞུར་རྒྱུ། །
ཆུ་གཙང་བོ་རླབས་དང་བཅས་པ། །
ཕྱི་རྒྱ་མཚོར་མཆོད་པ་འབུལ་རྒྱུ། །
དབྱར་དྲུག་པའི་ལྷ་རྩེ་ཐོན་ཐལ། །
གླུ་ལེན་གི་སྐབས་བ་ཐོན་ཐལ། །
གྲོང་རྩེ་བ་ལམ་མ་ལོངས་ར། །
སྡེ་ཆེན་པོར་གནང་ང་ངས་ཞུ། །
གླུ་ཚིག་གསུམ་རྗེ་བཙུན་མགུར་མ། །
ངག་ལོངས་སྤྱོད་འཁོར་ལོ་བརྒྱུད་ལེ། །
ཞག་ཉིན་མཚན་མེད་ལ་ལེན་རྒྱུ། །
སྐད་སྙན་མོ་འབྲུ་དང་བཅས་པ། །
ནང་ན་ཟླ་མཆོད་པ་འབུལ་རྒྱུ། །
སྤྲིན་དགུང་སྔོན་གནམ་མ་འདུས་གོ་ཀི །
འབྲུག་སྤྲིན་གི་ནང་ན་གྲགས་ཀོ་ཀི ། །
དེའི་མི་ཚད་གློག་དམར་འཁྱུག་ཀོ་ཀི ། །
ཆར་ཟིལ་མ་འབབ་ན་འདོད་ཀོ་ཀི །
དགུང་ཨ་སྔོན་གནམ་ན་བྱ་གསུམ་ཡོད། །
བྱ་དང་པོ་འཕུར་རེ་སྟོད་ལ་ཐལ། །
བྱ་གཉིས་པ་འཕུར་རེ་སྨད་ལ་ཐལ། །
བྱ་གསུམ་པ་བྱ་རྒྱལ་ཁྱུང་ཆེན་རེད། ། །
བྱ་ཁྱུང་ཆེན་འཕུར་ལམ་ཕྱེ་ཡ་སྡོད། །
གྲོང་ན་རྫ་སྡེ་ཡ་འདུས་གོ་ཀི །
གླུ་སྡེ་ཆེན་གྲོང་ན་ལེན་གོ་ཀི །
དེའི་མི་ཚད་རྩེད་མཚར་བཤད་ཀོ་ཀི ། །
ཁ་ལ་གཞས་བླངས་ན་འདོད་ཀོ་ཀི །
ས་སྡེ་ཆེན་གྲོང་ན་ཀླུ་གསུམ་ཡོད། །
གླུ་དང་པོ་བླངས་ངེ་སྟོད་ལ་ཐལ། ། །
གླུ་གཉིས་པ་བླངས་ངེ་སྨད་ལ་ཐལ། །
གླུ་གསུམ་པ་ན་ཟླ་རྩེ་གླུ་རེད། །
གླུ་དོན་ཆེན་རྩེ་ལམ་ཕྱེ་ཡ་སྡོད། །
འབྲོང་རུ་དམར་རྫ་ཡ་ཤོར་ཐལ། །
རྫ་ཁྱ་ཡག་ཁ་རི་ཉུག་ཐལ། །
རྦབ་ལ་ཐུར་མེད་ལ་འཕངས་ཐལ། །
འབྲོང་ཕ་བུ་མ་བུ་བཀར་ཐལ། །
གྲོང་རྩེ་བ་སྡེ་ཡ་ཤོར་ཐལ། །
སྡེ་ཆེན་པོ་ཁ་རི་ཉུག་ཐལ། །



གླུ་ཡག་བཙོག་མེད་ལ་བླངས་ཐལ། །
རོགས་ཕ་བུ་མ་བུ་བཀར་ཐལ། ། །
འབྲོང་རུ་དམར་ར་གཞུ་ཁུགས་ག །
མདའ་ལི་མ་མདེའུ་རྩེ་སྤྲོད་དྲ། །
མདའ་མཐེབ་བ་ལེན་ན་ངས་འཕེན། །
དགུང་ཨ་སྔོན་ཁ་རི་རྒྱུངས་ང་སྡོད། །
སྤྲིན་དཀར་པོ་བང་རིམ་སྒྲིགས་ག་སྡོད། །
ལྷོ་གཡུ་འབྲུག་གྲགས་གེ་ཡོང་རྒྱུ་རེད། །
ཆར་ཟིལ་མའི་དངོས་གྲུབ་གནང་རྒྱུ་རེད། །
ཕྱི་སྡེ་བ་གྲོང་ང་ཚོགས་དུས། །
རོགས་རྩེ་ནི་ཅན་ཞིག་ང་མིན། །
ཐབས་མེད་ལ་རྩེ་དགོས་ཟེར་ན། །
རོགས་བརྒྱ་བོའི་རྩེ་བ་ཤོད་ལ། །
སྐད་སྙན་མོ་སིང་སེ་ཐོངས་ང་། །
ཚིག་དོན་ཆེན་མགུར་མ་གསུངས་ར། །
ཁ་ལ་ལའི་སྒྲུང་གླུ་ངས་ལེན། །
སྡེ་ཆེན་པོ་ཁ་རི་རྒྱུངས་ང་སྡོད། ། །
རོགས་ཆུང་ལོ་བང་རིམ་སྒྲིགས་ག་སྡོད། །
གྲོང་རྩེ་བ་འཁོར་རེ་ཡོང་རྒྱུ་རེད། །
ཁ་ལ་ལའི་དངོས་གྲུབ་གནང་རྒྱུ་རེད། །
ཤིང་ཙན་དན་དྲི་བསུང་ཅན་པོ། །
ས་གང་ན་ཡོད་ན་ལྷང་རེད། །
མགོ་འབྲུ་གུ་སྐྱེ་བདུན་རིལ་ལི། ། །
ངས་བཏབས་ན་སྐྱེས་རྒྱུ་ཨེ་ཡིན། །
སྟོད་བྲག་དཀར་སྤང་རིའི་ཀླད་ནས། །
རྐྱང་ཁུ་དཀར་བང་རྩལ་ཅན་པོ། །
རྐྱང་ཁ་རྔོག་ལྡེམ་མེར་འདིར་ཤོག །
ཚོན་སྣ་ལྔའི་སྲུང་བཏགས་ངས་འདོགས། །
ལྷ་གཞི་བདག་ངོ་སོ་ངས་བསྟོད། །
རོགས་ཆུང་ལོ་ཁ་ཚིག་ཅན་པོ། །
ས་གང་ན་ཡོད་ན་ལྷང་རེད། །
ཁ་ལ་གཞས་རྗེ་བཙུན་མགུར་མ། །
ངས་བླངས་ན་ལེན་རྒྱུ་ཨེ་ཡིན། །
ས་སྡེ་ཆེན་རྩེ་རའི་གྲོང་ནས། །
རོགས་ཆུང་ལོ་ཁ་ཚིག་ཅན་པོ། །
ཁ་དགོད་ལ་རྩེ་གི་འདིར་ཤོག །
ཚེ་འདི་ཕྱིའི་ལ་ལ་ངས་ལེན། །
གྲོང་ན་ཟླའི་ངོ་སོ་ངས་བསྟོད། །
གླིང་ལྷ་སྡེ་དམག་ག་ཆས་དུས། །
མདའ་འཕེན་ནི་ཅན་ཞིག་ང་མིན། །
ཐབས་མེད་ལ་འཕེན་དགོས་ཟེར་ན། །
དམག་བརྒྱ་བོའི་དཔོན་པོར་ཤོད་ལ། །
ངས་རྟ་བརྒྱ་རྟ་མང་རྒྱབ་བ། །
སྒྲོག་སུམ་རྩ་སྐོར་འཕེན་བྱེད་རྒྱུ། །
རྟ་གང་ང་འཁེལ་འགྲོ་མི་ཤེས། །



རྟ་ཁྱོད་ལ་འཁེལ་རེ་སོང་ན། །
ངའི་སུམ་སྒྲོག་འབོར་གི་མ་འཇོག །
རོགས་མིན་ནི་ཁ་ཚིག་ཅན་པོ། །
ཁ་བགད་ལེར་གང་ནས་ཐོན་ནི། །
སྟག་མིན་ནི་ཐིག་ལེ་ཅན་པོ། །
ཁྲ་ཞེང་ངེར་ནགས་ནས་ཐོན་ནི། །
ངས་རོགས་བརྒྱ་རོགས་མང་གྲུབ་བ། །
ཁ་ལ་གཞས་སྐོར་ལེན་བྱེད་རྒྱུ།
རོགས་སུ་ཡ་འཁེལ་འགྲོ་མི་ཤེས། །
རོགས་ ཁྱོད་ལ་འཁེལ་རེ་སོང་ན། །
ཁ་ལ་ལ་བརྗེད་ཀི་མ་འཇོག ། །
འབྲོང་མིན་ནི་རུ་ཐུར་ཅན་པོ། །
རྭ་ལྡེམ་མེར་རྫ་ནས་ཐོན་ནི། །
རོགས་མིན་ནི་ཁ་ཚིག་ཅན་པོ། །
ཁ་བགད་ལེར་སྡེ་ནས་ཐོན་ནི། །
ཁྱོས་རྟ་བརྒྱ་རྟ་མང་ཁྱུ་ཡ། །
སྒྲོག་སུམ་རྩ་སྐོར་འཕེན་བྱེད་དུས། །
རྟ་ང་ཡ་འཁེལ་རེ་ཆེ་འགྲོ །
རྟ་ང་ཡ་འཁེལ་རེ་སོང་ན། །
སྒྲོག་སུམ་རྩའི་བདག་པོ་ང་བྱེད། །
སྟག་དམར་ཡག་ཐིག་ལེ་ཅན་པོ། །
ནགས་རྒྱ་རྫོང་ཁ་རི་མཐུག་གེ །
ཁྱོད་དེ་ཡེ་ཐོན་ན་མ་འདོད། །
ཁྱོད་དེ་ཡེ་ཐོན་ན་དགའ་ནི།
ཁྱོས་རོགས་བརྒྱ་རོགས་མང་ཁྱུ་ཡ། །
ཁ་ལ་གཞས་སྐོར་འཕེན་བྱེད་དུས། །
རོགས་ང་ཡ་འཁེལ་རེ་ཆེ་འགྲོ ། །
རོགས་ང་ཡ་འཁེལ་རེ་སོང་ན། །
ཁ་ལ་ལའི་བདག་པོ་ང་བྱེད། ། །
འབྲོང་བྲེ་ལོ་རུ་ཐུར་ཅན་པོ། །
རྫ་ཁྱ་ཡག་ཁ་ཐག་རིང་ངེ། །
ཁྱོད་དེ་ཡེ་ཐོན་ན་མ་འདོད། །
ཁྱོད་དེ་ཡེ་ཐོན་ན་དགའ་ནི། །
སྟག་མིན་ནི་ཐིག་ལེ་ཅན་པོ། །
ཁྲ་ཞེང་ངེར་གང་ནས་ཐོན་ནི། །
རོགས་ཆུང་ལོ་ལ་ལ་ཅན་པོ། །
ས་སྡེ་ཆེན་ཁ་ཞེང་ཆེ་ཡེ། །
ཁྱོད་དེ་ཡེ་ཐོན་ན་མ་འདོད། །
ཁྱོད་དེ་ཡེ་ཐོན་ན་དགའ་ནི། །
འབྲོང་མིན་ནི་རུ་ཐུར་ཅན་པོ། །
སྨུག་ཤོལ་ལེར་གང་ནས་ཐོན་ནི། །



རྟ་ཞོན་རུང་བྱང་ལམ་མི་གཅིག་ཀི ། །
སྨད་རྒྱ་ནག་མེ་ར་ནང་གི །
ཤིང་མེ་ཏོག་པད་མ་སྟོང་ལྡན། །
ཁྱོད་སྐྱེ་ན་ལོ་མ་ཁྲི་ཡོད། །
དེའི་མགོ་ན་འབྲས་བུ་འབུམ་ཡོད། །
ཁྲི་འབུམ་མ་ཅན་གི་མེ་ཏོག །
ཁྱོད་དེ་ཡེ་གད་ན་སྐྱིད་ཀི ། །
སྟག་ཤ་རའི་སྐྱེ་བ་བླངས་བླངས་ང༌། །
མ་བུ་མོར་ཚིག་གསུམ་བཤད་ལ་འགྲོ ། །
འདི་ཡང་ཡང་སྡེ་ཡ་མི་ཡོང་གི །
རོགས་ཡོང་རུང་རོགས་ལོར་མི་ཐུག་ཀི །
ས་སྡེ་ཆེན་རྩེ་ར་ནང་གི ། །
རོགས་ཆུང་ལོ་ལྷ་སྐུ་འདྲ་བོ། །
ཁྱོད་ཁོག་ན་ཡོད་ནོ་ཆོས་རེད། །
ཁྱོད་ཁ་ན་ཡོད་ནོ་མགུར་རེད། །
ཆོས་མགུར་མ་ཅན་གི་རོགས་ལོ། །
ཁྱོད་དེ་ཡེ་རྩེ་ན་སྐྱིད་ཀི །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་གསེར་ནག་འཁོར་ལོ་ལེན། །
ཁྱོས་ཡུན་གིས་སྐོར་དྲ་ཡུན་གིས་འཁོར། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་བུ་ར་བུ་མོ་ལེན། །
ཚིག་ཡུན་གིས་ཤོད་དྲ་ཡུན་གིས་རྩེ། །
བྱ་རྒོད་པོའི་སྐྱེ་བ་བླངས་བླངས་ང་། །
བྲག་དམར་པོར་དཀྱིལ་གསུམ་རྒྱག་ག་འགྲོ ། །
འདི་ཡང་ཡང་བྱ་གི་མི་སྐྱེས་གི །
དེ་སྐྱེས་རུང་བྱ་ཁྱུ་མི་གཅིག་ཀི །
ས་ཨ་རྩེ་ད་རྩེ་གོང་མ་ན། །
མཛོ་མཛོ་མོ་གཉིས་ཀས་རྭ་རྩེ་བྱེད། །
མཛོ་རྭ་ཁ་འགྲན་དགོས་ཟེར་ནི་མིན། །
དཔེ་ཀ་ན་འཇོག་ག་འུ་གཉིས་རྩེ། །
རོགས་ཆུང་ལོའི་སྐྱེ་བ་བླངས་བླངས་ང་། །
སྡེ་འདི་ནས་རྩེ་ཡ་དགོད་ལ་འགྲོ །
འདི་ཡང་ཡང་རོགས་ཀི་མི་སྐྱེས་གི །
དེ་སྐྱེས་རུང་སྡེ་རུ་མི་གཅིག་ཀི །
ས་ཨ་རྩེ་ད་རྩེ་ཞོལ་མ་ན། །
བུ་བུ་མོ་གཉིས་ཀས་ཚིག་རྩེ་བྱེད། །
རོགས་ཚིག་རྩེ་བྱེད་དགོས་ཟེར་ནི་མིན། །
དཔེ་ཀ་ན་འཇོག་ག་འུ་གཉིས་རྩེ། །
རྟ་དཀར་པོའི་གོང་ང་བུད་བུད་ལ། ། །
སྤང་སེར་པོར་དཀྲིས་གསུམ་རྒྱག་ག་འགྲོ ། །
འདི་ཡང་ཡང་རྟ་བོར་མི་ཞོན་གི །
སྟོད་དབུས་གཙང་ཆོས་ར་ནང་ནས། །
ང་ཚོགས་ཆེན་དབུ་མཛད་ཟེར་ནོ། །



མི་མཁྱེན་པ་ཅན་ཞིག་མིན་རུང་། །
ཆོས་ཀུན་རིག་དེང་མགོར་ངས་གསུང་། །
རྩེ་མགོ་ཁྲ་ཡག་རྫ་ཡ་ལེན། །
རྫ་ཁྱ་ཡག་འབྲོང་མོར་མཐུན་ནི་ལེན། །
སྡེ་ཆེན་པོ་རྩེ་ར་ནང་ནས། །
ང་ཕ་བཟང་བུ་ཚ་ཟེར་ནོ། །
ཞེ་སྣང་བ་ཅན་ཞིག་མིན་རུང་། །
ཁ་ལ་ལ་དེང་མགོར་ངས་ལེན། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་སྡེ་ཆེན་གྲོང་ང་ལེན། །
ས་སྡེ་ཆེན་རོགས་ལོར་མཐུན་ནི་ལེན། །
དགུང་སྔོ་ལོ་ཟེར་རེ་རྩེ་ར་ཞིག །
འབྲུག་ལྗང་ལོ་ཟེར་རེ་རྩེ་རོགས་ཤིག །
ཆར་ཟིལ་མ་ཟེར་རེ་རྩེ་སྤྱད་ཅིག །
དགུང་འདི་ནས་མི་རྩེ་གང་ནས་རྩེ། །
རྩེ་མགོ་མ་དགུང་སྔོན་གནམ་མ་ལེན། །
དགུང་ཨ་སྔོན་ཁ་རི་ཆེ་ནི་ལེན། །
འབྲུག་ཕོ་ཆུང་གྲགས་སྲོལ་ཡག་ནི་ལེན། །
ཆར་ཟིལ་མ་བབས་ན་སྐྱིད་ནི་ལེན། །
སྡེ་ཆེན་པོ་ཟེར་རེ་རྩེ་ར་ཞིག །
རོགས་ཆུང་ལ་ཟེར་རེ་རྩེ་རོགས་ཤིག །
ཁ་ལ་གཞས་ཟེར་རེ་རྩེ་སྤྱད་ཅིག །
སྡེ་འདི་ནས་མི་རྩེ་གང་ནས་རྩེ། །
རྩེ་བར་མ་ཁྱ་ཡག་རྫ་ཡ་ལེན། །
རྫ་ཁྱ་ཡག་ཁ་རི་ཆེ་ནི་ལེན། །
འབྲོང་བྲེ་སེར་རྭ་ཁ་ཡག་ནི་ལེན། །
ན་མེ་ཏོག་བཞད་ན་སྐྱིད་ནི་ལེན། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་ཤ་བོ་རྭ་བརྒྱད་ལེན། །
དོན་དམ་པས་རྭ་ལག་ཚང་ནི་ལེན། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་དངུལ་དཀར་འཁོར་ལོ་ལེན། །
ཁྱོས་ཡུན་གིས་སྐོར་དྲ་ཡུན་གིས་འཁོར། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་བུ་ར་བུ་མོར་ལེན། ། །
ཞེ་བསམ་པས་སྣང་བ་མཐུན་ནི་ལེན། །
ངས་རྩེ་རྔ་ལེན་ན་རྩེ་རྔ་ལེན། །
རྩེ་རྔ་བུ་ར་བུ་མོ་ལེན། །
རོགས་ཡུན་གིས་རྩེ་ར་ཡུན་གིས་འགྲོག །
ངས་རྩེ་མགོ་ལེན་ན་རྩེ་མགོ་ལེན། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་དགུང་སྔོན་གནམ་མ་ལེན། །



གནམ་འཁོར་ལོ་རྩིབས་བརྒྱད་གུར་ར་ཕུབ། ། |ངས་རྩེ་མགོ་ལེན་ན་རྩེ་མགོ་ལེན། །
ས་པད་མ་འདབ་བརྒྱད་གདན་ན་འདིང་། ། ། རྩེ་མགོ་རྒྱ་རྫོང་ནགས་ག་ལེན། །
དགུང་ཉི་ཟླ་གཉིས་ཀ་མགྲོན་ན་འབོད། ། མགོ་སིལ་ཏོག་ཅན་གི་ནགས་ཚལ་ལ། །
དེའི་ཞོར་གི་སྐར་ཚོགས་འབུམ་མ་རྩེ། ། གསུང་སྙན་མོ་ཅན་གི་ཁུ་བྱུག་འཁོར། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་སྡེ་ཆེན་གྲོང་ང་ལེན། །
སྦྲ་མཐིང་སྨུག་གྲུ་བཞི་གུར་ར་ཕུབ། །
སྟོད་དབུས་གཙང་ཕྲུག་ཁྱ་གདན་ན་འདིང༌། །
སྐྱེ་ཕོ་མོ་གཉིས་ཀ་མགྲོན་ན་འབོད། །
དེའི་ཞོར་གི་རོགས་བརྒྱ་འབུམ་མ་རྩེ། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་སྡེ་ཆེན་གྲོང་ང་ལེན། །
གྲོང་སྡེ་བ་ཚོགས་སའི་ཁྲོམ་པ་ལ། །
ཁ་ལ་གཞས་ཅན་གི་རྩེ་བ་འཁོར། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་དགུང་སྔོན་སྤྲིན་ན་ལེན། ། །
སྤྲིན་འདབས་མ་བུད་དྲ་རྩེ་གི་འགྲོ ། །
ཁ་ལ་ལ་ལེན་ན་ལ་ལ་ལེན། ། །
ཁ་ལ་ལ་སྟོད་ཕྱོགས་སྟོད་ལ་ལེན། །
སྟོད་དབུས་གཙང་བླ་མ་འཁྲུངས་རབས་ལེན། །
ཆོས་སྐྱབས་འགྲོ་བོད་ལ་དར་ཚུལ་ལེན། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་ཞེ་མཐུན་རོགས་ག་ལེན། །
ཚིག་མཐུན་པ་ཤོད་དྲ་རྩེ་གི་འགྲོ །
ཁ་ལ་ལ་ལེན་ན་ལ་ལ་ལེན། །
ཁ་ལ་ལ་སྨད་ཕྱོགས་སྨད་ལ་ལེན། །
སྨད་སྡེ་བ་དེང་མ་ཆགས་ཚུལ་ལེན། །
ཁ་ལ་གཞས་རོགས་ལ་དར་ཚུལ་ལེན། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་རྫ་ཆེན་གངས་ང་ལེན། །
གངས་དཀར་བོར་དར་དཀར་འཐེན་ན་ལེན། ། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་བྲག་དམར་དཀྱིལ་ལ་ལེན། །
བྲག་དམར་བོ་ཡོ་གཟུར་མེད་ནི་ལེན། །
བྱ་རྒོད་པོའི་ཐུགས་ག་ལྡན་ནི་ལེན། །
ངས་རྩེ་མགོ་ལེན་ན་རྩེ་མགོ་ལེན། །
རྩེ་མགོ་སྡེ་ཆེན་གྲོང་ང་ལེན། །
ཁ་ལ་གཞས་གུར་ར་ཕུབ་བ་ལེན། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་སྡེ་ཆེན་དཀྱིལ་ལ་ལེན། །
༡



སྡེ་ཆེན་པོ་ཡོ་གཟུར་མེད་ནི་ལེན། །
རོགས་འུ་གཉིས་ཐུགས་ག་ལྡན་ནི་ལེན། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་ཚིག་གསུམ་བསྡུས་མ་ལེན། །
ཁྱོད་འདང་ཅན་རོགས་ག་མཐུན་ཚུལ་ལེན། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་ཙན་དན་ནགས་ག་ལེན། །
ཤིང་སིལ་ཏོག་ཁ་གྲངས་མང་ནི་ལེན།
བྱ་ཁུ་ལོ་གསུང་སྙན་ཡག་ནི་ལེན། །
ཁ་ལ་གཞས་ལེན་ན་ལ་གཞས་ལེན། །
དགུང་སྔོན་པོ་འདྲ་གི་ལ་གཞས་ལེན། །
འབྲུག་ལྗང་ལོ་འདྲ་གི་ལན་པ་རྫོགས། །
ཆར་ཟིལ་མ་འདྲ་གི་འབྲེལ་ཞིག་འཇོག །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་ཚོ་དྲུག་སྡེ་ཡ་ལེན། །
རོགས་རྩེ་ནོ་མིག་ག་ཡག་ནི་ལེན། །
ཚིག་བཤད་ནོ་སེམས་མ་འབབ་ནི་ལེན། །
ཁ་ལ་གཞས་ལེན་ན་ལ་གཞས་ལེན། །
སྡེ་ཆེན་པོ་འདྲ་གི་ལ་གཞས་ལེན། །
རོགས་ཆུང་ལོ་འདྲ་གི་ལན་པ་རྫོགས། །
ཚིག་སྙན་མོ་འདྲ་གི་འབྲེལ་ཞིག་འཇོག །
ཁ་ལ་གཞས་ལེན་ན་ལ་གཞས་ལེན། ། །
རྒོད་ཐང་དཀར་འདྲ་གི་ལ་གཞས་ལེན། །
རྒོད་ཐང་དཀར་ཐེམ་མ་འཁོར་ཚུལ་ལེན། །
བྲག་དམར་བོའི་ཐེམ་པ་མཐོ་ཚུལ་ལེན། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་དགུང་སྔོན་གནམ་མ་ལེན། །
བྱ་རྒོད་པོའི་ཐུགས་ག་ལྡན་ནི་ལེན། །
བྱ་གླག་མོ་འཁོར་རེ་ཉན་ནི་ལེན། ། །
དེ་ལོས་བདེན་བསམ་གི་འདོད་ནི་ལེན། །
ཁ་ལ་གཞས་ལེན་ན་ལ་གཞས་ལེན། །
དུང་དཀར་བོ་འདྲ་གི་ལ་གཞས་ལེན། །
དུང་དཀར་བོ་སྒང་གི་འབུད་ཚུལ་ལེན། །
བུ་བུ་མོས་སྡེ་ནས་ཉན་ཚུལ་ལེན། །
-
-
--
-
-
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་སྡེ་ཆེན་གྲོང་ང་ལེན། །
ཕོ་ཁྱོད་ཚོའི་ཐུགས་ག་ལྡན་ནི་ལེན། །
གྲོང་ན་ཟླ་འཁོར་རེ་ཉན་ནི་ལེན། །
དེ་ལོས་བདེན་བསམ་གི་འདོད་ནི་ལེན། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་དར་དམར་ཁ་གང་ལེན། །
ཁྱོད་ཕྱུག་ག་དར་ཚོན་སྣ་ལྔ་ལེན། །
ཁ་ལ་གཞས་ལེན་ན་ལ་གཞས་ལེན། །



ཁ་ལ་གཞས་དགུང་སྔོན་གནམ་མ་ལེན། །
འབྲུག་ཕོ་ཆུང་ཐུགས་ག་ལྡན་ནི་ལེན། །
ཆར་ཟིལ་མའི་འབྲས་བུ་ཡོད་ནི་ལེན། །
ཁ་ལ་གཞས་ཕར་ར་ལེན་དུས་ན། །
དྲིན་ཕ་མས་ཁ་བརྡ་བཤད་བཤད་བྱོས། །
ཁྱོས་ལན་པ་ཚུར་ར་རྫོགས་དུས་ན། །
ཡུལ་ཕ་མར་དྲིན་ལན་འཇལ་འཇལ་བྱོས། །
དེ་མིན་ན་ལ་གཞས་བླངས་ངེ་ཅི། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་རྩེ་རའི་ནང་ང་ལེན། །
མ་བུ་མོའི་ཐུགས་ག་ལྡན་ནི་ལེན། །
ཚིག་སྙན་མོའི་འབྲས་བུ་ཡོད་ནི་ལེན། །
ཁ་ལ་ལ་ལེན་ན་ལ་ལ་ལེན། །
གནམ་སྔོན་པོ་དེང་མ་ཆགས་ཚུལ་ལེན། །
ཆར་ཟིལ་མ་ཐང་ང་འབབ་ཚུལ་ལེན། །
དེ་མིན་ན་བླངས་ནོ་དོན་མེད་རེད། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་ཁྱ་ཡག་རྫ་ཡ་ལེན། །
འབྲོང་བྲེ་སེར་ཐུགས་ག་ལྡན་ནི་ལེན། །
འབྲོང་འབྲོང་མོ་མཐུན་པ་ཡོད་ནི་ལེན། །
ཁ་ལ་ལ་ལེན་ན་ལ་ལ་ལེན། །
སྡེ་ཆེན་པོ་དེང་མ་ཆགས་ཚུལ་ལེན། །
བུ་བུ་མོར་ལ་ལ་དར་ཚུལ་ལེན། །
དེ་མིན་ན་བླངས་ནོ་དོན་མེད་རེད། །
ཁ་ལ་གཞས་ལེན་ན་ལ་གཞས་ལེན། ། །
ཁ་ལ་གཞས་སྡེ་ཆེན་གྲོང་ང་ལེན། ། །
ཕོ་ཁྱོད་ཚོའི་ཐུགས་ག་ལྡན་ནི་ལེན། །
རོགས་འུ་གཉིས་མཐུན་པ་ཡོད་ནི་ལེན། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་ཕར་ར་ལེན་དུས་ན། ། །
དགུང་ཉི་མ་ཚང་ནས་ཤར་ཤར་བྱེད། །
ཁྱོས་ལན་པ་ཚུར་ར་རྫོགས་དུས་ན། ། །
དགུང་ཉི་མ་ཁིས་ནས་འགྱི་འགྱུ་བྱེད། །
དེ་མིན་ན་ལ་གཞས་བླངས་ངེ་ཅི། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་རྟ་བོ་ཉོ་ཚུལ་ལེན། །
རྟ་སྤུ་ཁ་ཡག་ན་ལོས་དགའ་ར། །
གལ་ཆེ་ནོ་རྟ་གི་རྒྱུ་བ་རེད། །
ལ་རིང་བོར་ཐུག་ན་འཕུར་དགོས་གི །
དེ་མིན་གི་རྟ་ཞིག་ཉོས་བཏང་ན། །
ནམ་ཡིན་རུང་རང་གི་དཀའ་ལས་རེད། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་རོགས་ལོ་བཙལ་ཚུལ་ལེན། །
རོགས་མོ་སྒོ་ཡག་ན་ལོས་དགའ་ར། ། །
ཁ་ལ་གཞས་ལེན་ན་ལ་གཞས་ལེན། །



གལ་ཆེ་ནོ་རོགས་ཀི་རྒྱུ་བ་རེད། །
ཚེ་གང་བོར་འཁོར་བ་སྐྱོང་དགོས་གི ། །
དེ་མིན་གི་རོགས་ཞིག་བཙལ་བཏང་ན། །
ནམ་ཡིན་རུང་རང་གི་དཀའ་ལས་རེད། ། །
ང་ཕ་རིའི་ཕྱོགས་ཀི་འདོ་བ། །
ང་ཚུར་རིའི་རྟ་ཁྱུར་ཡོང་ནི། །
རྟ་རྒྱུག་ནི་ཅན་ཞིག་མིན་འདྲ། །
རྐྱེའུ་རྒྱ་མོར་འདྲོག་ཅིག་བསླངས་ནི། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་དགུང་སྔོན་གནམ་མ་ལེན། །
དགུང་སྔོན་པོ་ཉི་ཟླའི་མཐའ་འཁོར་ན། །
ཁྱ་སྐར་མ་སུམ་བརྒྱ་དྲུག་ཅུ་ཡོད། །
ཀ་རེ་རེར་མིང་རེ་འདོགས་རྒྱུ་ན། ། །
མིང་འདོགས་ཀྱི་ལ་གཞས་ངས་ཁྱོད་ལེན། །
ང་ཕ་རིའི་ཕྱོགས་ཀི་བྱི་ལི། །
ང་ཚུར་རིའི་བྱི་མོར་རྩེ་ནི། །
ཁ་ལ་གཞས་ཅན་ཞིག་མིན་འདྲ། །
ནང་ན་ཟླ་རྩེ་འགོ་བསླངས་ནི། །
རྟ་རྒྱུག་ནི་ཅན་ཞིག་མིན་རུང༌། །
སྲབ་བསིལ་མས་སྔོན་ནས་འཐེན་ནེ། །
ལྕག་ཕྲ་མོས་གཞུག་ནས་བྲབ་ན། །
རྟ་མི་རྒྱུག་ཟེར་སྲོལ་མེད་ཀི །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་དོག་མོ་ས་ལ་ལེན། །
ལྷོ་འཛམ་བུ་གླིང་གི་ས་ཆ་ན། །།
རོགས་མི་གཅིག་སུམ་བརྒྱ་དྲུག་ཅུ་ཡོད། །
ཀ་རེ་རེར་མིང་རེ་འདོགས་རྒྱུ་ན། །
མིང་འདོགས་ཀྱི་ལ་གཞས་ངས་ཁྱོད་ལེན། །
རོགས་རྩེ་ནི་ཅན་ཞིག་མིན་རུང་། །
རོགས་ངེད་ཚོའི་མིང་ནས་བོས་ལེ། །
ཚིག་སྙན་མོ་སྐྱོར་མ་བཞག་ན། །
རོགས་མི་རྩེ་ཟེར་སྲོལ་མེད་ཀི །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་གོས་ཆེན་ལྟེབ་མ་ལེན། །
བཤིག་ཤེས་ན་དར་ཚོན་སྣ་ལྔ་ལེན། །
རྩེ་མགོ་མ་དགུང་སྔོན་གནམ་མ་ལེན། །
དགུང་ཨ་སྔོན་ཁ་རི་ཆེ་ནི་ལེན། །
འབྲུག་ཕོ་ཆུང་གྲགས་སྲོལ་ཡག་ནི་ལེན། །
ཆར་ཟིལ་མ་བབས་ན་སྐྱིད་ནི་ལེན། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་ཚིག་གསུམ་བསྡུས་མ་ལེན། །
ཉན་ཤེས་ན་མཐུན་གི་གཞི་མ་ལེན། ། །
རྩེ་བར་མ་ཁྱ་ཡག་རྫ་ཡ་ལེན། །
རྫ་ཁྱ་ཡག་ཁ་རི་ཆེ་ནི་ལེན། །
10



བང་ཞོལ་མ་ཆར་ཆུ་འབབ་ས་རེད། །
འབྲོང་བྲེ་སེར་རྭ་ཁ་ཡག་ནི་ལེན། །
ན་མེ་ཏོག་གད་ན་སྐྱིད་ནི་ལེན། །
རྩེ་གཞུག་མ་སྡེ་ཆེན་གྲོང་ང་ལེན། །
སྡེ་ཆེན་པོ་ཁ་རི་ཆེ་ནི་ལེན། ། །
ནང་ན་ཟླ་ཁ་ཚིག་ཡག་ནི་ལེན། །
ཞེ་ཁ་སེམས་མཐུན་ན་སྐྱིད་ནི་ལེན། །
སྡེ་ཆེན་པོ་བང་ཆ་བང་རིམ་གསུམ། །
བང་ཀ་ན་མིང་གསུམ་འདོགས་ག་ལེན། །
བང་གོང་མ་རོགས་ལོ་རྩེ་ས་རེད། །
བང་བར་མ་ཚིག་གསུམ་བཤད་ས་རེད། །
བང་ཞོལ་མ་སྣང་བ་མཐུན་ས་རེད། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་རིན་ཆེན་མགོ་ནས་ལེན། །
མགོ་ཝ་མོ་བཞི་འགྲིག་གོན་ན་ལེན། །
གོས་ཅ་ལ་བཞི་འགྲིག་འདོགས་ག་ལེན། །
ཡར་བལྟས་གི་བྲག་དཀར་རྫ་མགོ །
ནམ་ཡིན་རུང་ཁངས་དར་ཆགས་ཡོད། །
དུས་དེང་སང་ཁངས་དར་མེད་ན། །
ཞེ་བསམ་པས་སྨྲེང་པ་སྐྱེས་ཐལ། །
-
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་རིན་ཆེན་དཀྱིལ་ནས་ལེན། །
དཀྱིལ་སྐེ་རགས་བཞི་རྒྱ་བཅིངས་ང་ལེན། །
རྐེད་གྲི་ཁྱ་བཞི་འགྲིག་འདོགས་ག་ལེན། །
མར་བལྟས་གི་སྡེ་ཆེན་དཀྱིལ་ན། །
ནམ་ཡིན་རུང་རྩེ་ར་ཚོགས་ཡོད། །
དུས་དེང་སང་རྩེ་བ་མེད་ན། ། །
ཞེ་བསམ་པས་སྨྲེང་པ་སྐྱེས་ཐལ། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་རིན་ཆེན་རྐང་ནས་ལེན། །
རྐང་སག་ལྷམ་ཆ་འགྲིག་གོན་ན་ལེན། །
ཐོག་པ་ཏྲ་བཞི་འགྲིག་འདོགས་ག་ལེན། །
སྟོད་ཤར་ལུང་རི་དྲུག་ནགས་ན། །
བྱ་ཁུ་ལོ་གསུང་སྙན་ཅན་པོ། །
ནམ་ཞིག་ག་གྲགས་རྒྱུ་འདོད་ན། །
ཞེ་སྨྲེང་ང་དྭངས་མཐའ་མེད་ཀི །
དགུང་ཨ་སྔོན་བང་ཆ་བང་རིམ་གསུམ། །
བང་ཀ་ན་མིང་གསུམ་འདོགས་ག་ལེན། །
བང་གོང་མ་འབྲུག་ཆུང་གྲགས་ས་རེད། །
བང་བར་མ་གློག་དམར་འཁྱུག་ས་རེད། །
སྡེ་ཚོ་དྲུག་མར་ཁུའི་གཞུང་ན། །
རོགས་ཆུང་ལོ་ཁ་ཚིག་ཅན་པོ། །
ནམ་ཞིག་ག་རྩེ་རྒྱུ་འདོད་ན། །
ཞེ་སྨྲེང་ང་དྭངས་མཐའ་མེད་ཀི །



རྫ་ཁྲ་ཡག་རྒྱལ་སྲིད་སྣ་བདུན་རེད། །
ཤ་ཡུ་མོ་ནོར་བུ་ཆ་བདུན་རེད། ། །
རྭ་གོང་ཆེན་ཡིན་ནོ་གླེང་སློང་རེད། །
སྲོག་ཐར་ཐབས་མེད་ནོ་སྔོན་ལས་རེད། །
ས་རྩེ་ཁོག་རྩེ་ར་དྲོན་པོ་རེད། །
རྩེ་ལྷོ་ལྟ་ཉི་རྩེ་རྒྱག་ས་རེད། ། །
སེར་གྱི་ལེ་ས་གདན་བཏིང་འདྲ་བོ། །
ངའི་རོགས་ལོ་ཚང་གི་དགུན་ས་རེད། །
དགུན་ཐོན་ནས་ཡོང་ན་གླེང་སློང་རེད། །
ས་སྡེ་ཆེན་རྒྱལ་སྲིད་སྣ་བདུན་རེད། །
རོགས་ཆུང་ལོ་ནོར་བུ་ཆ་བདུན་རེད། །
ཞེ་སྣང་བ་མཐུན་ནོ་གླེང་སློང་རེད། །
རོགས་ཐུག་ཐབས་མེད་ནོ་སྔོན་ལས་རེད། །
རྫ་ཁྲ་ཡག་རྡོ་རྗེ་གདན་སྟེང་ནས། །
འབྲོང་བྲེ་ལོ་ཡིད་བཞིན་ནོར་བུ་རེད། །
རྩྭ་ཁམ་གང་ཟས་ནོ་བསོད་ནམས་རེད། །
སྨུག་ལ་ལོང་འཐིབས་ནོ་དྲན་ཤིང་རེད། །
ཆར་ཤག་སེ་བབས་ནོ་གླེང་སློང་རེད། །
བྱ་ཁུ་ལོ་རྒྱ་གར་ཡུལ་ནས་སྨྲེང༌། །
བྱིའུ་འཇོལ་མོ་རྒྱ་རྫོང་ནགས་ནས་སྨྲེང་། །
ཕྱོགས་གཉིས་ནས་གླེང་ནོ་དོན་མེད་རེད། །
ནགས་རྒྱ་རྫོང་གཅིག་ག་བློ་གཏོད། །
བློ་གཏོད་ལ་སྨོན་ལམ་དེར་འདེབས། །
སྡེ་ཆེན་པོ་པད་མ་འདབ་བརྒྱད་ནས། །
རོགས་ཆུང་ལོ་བཀྲ་ཤིས་རྟགས་བརྒྱད་རེད། །
སོས་དལ་ཡེ་རྩེ་ནོ་བསོད་ནམས་རེད། །
ཁ་ཚིག་གསུམ་བཤད་ནོ་དྲན་ཤིང་རེད། །
གླུ་སིང་སེ་བླངས་ནོ་གླེང་སློང་རེད། །
སྟག་ཤ་ར་ཚོ་དྲུག་གྲོང་ནས་སྨྲེང་། །
སྨན་བུ་མོ་ཕ་མའི་མདུན་ནས་སྨྲེང་། །
ཕྱོགས་གཉིས་ནས་གླེང་ན་དོན་མེད་རེད། །
སྦྲ་མཐིང་སྨུག་གཅིག་ག་བློ་གཏོད། །
བློ་གཏོད་ལ་སྨོན་ལམ་དེར་འདེབས། །
དགུང་སྔོན་པོ་བཀྲ་ཤིས་རྟགས་བརྒྱད་རེད། །
འབྲུག་ཕོ་ཆུང་བཀྲ་ཤིས་དོན་འགྲུབ་རེད། །
དོན་འགྲུབ་ཀི་འབྲུག་ལོ་ཐོན་བཏང་ན། །
ཆར་མི་འབབ་ཟེར་སྲོལ་ཆི་ཡོད། །
ས་རྩེ་ཁོག་རྩེ་ར་མཐོན་པོ་རེད། །
རྩེ་ལྷོ་སྤྲིན་སྨུག་པ་འཐིབས་ས་རེད། །
འཇའ་ཁ་དོག་སྣ་ལྔ་རིག་ནོ་འདི། །
ངའི་རོགས་ལོ་ཚང་གི་དབྱར་ས་རེད། །
དབྱར་ཐོན་ནས་ཡོང་ན་གླེང་སློང་རེད། །
སྡེ་ཆེན་པོ་བཀྲ་ཤིས་རྟགས་བརྒྱད་རེད། །
རོགས་ཆུང་ལོ་བཀྲ་ཤིས་དོན་འགྲུབ་རེད། །
དོན་འགྲུབ་ཀི་རོགས་ལོ་ཐོན་བཏང་ན། །
རོགས་མི་རྩེ་ཟེར་སྲོལ་ཆི་ཡོད། །



བཀྲ་ཤིས་གི་དགུང་སྔོན་གནམ་ན། །
དོན་འགྲུབ་ཀི་འབྲུག་ལོ་ང་ཡོད། །
འབྲུག་ངར་སྐད་ཅན་ཞིག་མིན་རུང་། །
ཆར་འབབ་ཡུན་སྐྱོང་གི་འབྲུག་ཡིན། །
སྦྲ་མཐིང་སྨུག་གླིང་བཞིའི་ནང་ནས། །
གདན་དཀར་པོ་གྲུ་བཞིའི་སྟེང་ནས། །
གྲོང་རྩེ་བ་ན་ཟླའི་ཆུང་ལོ། །
གླུ་རོགས་བརྒྱ་འབུམ་མ་ལོངས་ར། །
ནང་ཁ་ཡ་ན་ཟླའི་རྒྱན་རེད། །
ང་ཁ་འཁྱམས་བྱི་མོའི་འདོད་རེད། །
བཀྲ་ཤིས་གི་སྡེ་ཆེན་གྲོང་ན། ། །
དོན་འགྲུབ་ཀི་རོགས་ལོ་ང་ཡོད། །
རོགས་ཕོ་སྒོ་ཅན་ཞིག་མིན་རུང་། །
འགྲོགས་རྔ་མ་སྐྱོང་གི་རོགས་ཡིན། །
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་དགུང་སྔོན་གནམ་མ་ལེན། །
དགུང་སྔོན་པོ་ཞིག་ཀི་སྨད་ནས་ལེན། །
སྤྲིན་དཀར་པོ་ཞིག་ཀི་ཐོག་ནས་ལེན། །
དགུང་ཨ་སྔོན་ཕྱི་གྲལ་མཐོན་པོ་རེད། །
འབྲུག་ལྗང་ལོ་ནང་གྲལ་སྨུག་པོ་རེད། །
ཆར་ཟིལ་མ་བསམ་པའི་དོན་འགྲུབ་རེད། །
དོན་འགྲུབ་ཀི་ནང་མོར་འབབ་རྒྱུ་བྱེད།
ཁ་ལ་གཞས་ལེན་ན་ལ་གཞས་ལེན། །
ཁ་ལ་གཞས་དོག་མོ་ས་ལ་ལེན། །
སྦྲ་མཐིང་སྨུག་ཞིག་གི་ནང་ནས་ལེན། །
གདན་དཀར་བོ་ཞིག་གི་ཐོག་ནས་ལེན། །
སྡེ་ཆེན་པོ་ཕྱི་གྲལ་མཐོན་པོ་རེད། །
རོགས་ཆུང་ལོ་ནང་གྲལ་སྨུག་པོ་རེད། །
ཁ་ལ་ལ་བསམ་པའི་དོན་འགྲུབ་རེད། །
དོན་འགྲུབ་ཀི་ནང་མོར་ལེན་རྒྱུ་བྱེད། །
ཁ་ལ་ལ་ལེན་ན་ལ་ལ་ལེན། །
ཁ་ལ་ལ་དགུང་གི་ཉི་མར་ལེན། །
དགུ་ཉི་མ་དྲོད་ཁོལ་འཛོམས་ནི་ལེན། །
ཆུ་ཆར་བ་དགུང་ནས་འབབ་ནི་ལེན། །
གནམ་འཁོར་ལོ་རྩིབས་བརྒྱད་ཡོག་ནས། །
ས་པད་མ་འདབ་བརྒྱད་སྟེང་ནས། །
ལྷོ་འཛམ་གླིང་ཉི་མ་སེར་བོ། །
དྲོད་འཛམ་བུ་གླིང་ང་སྐྱིལ་ར། །
སྟོད་རྨ་རྒྱལ་གངས་རིའི་རྒྱན་རེད། །
ང་གངས་སེང་དཀར་མོའི་འདོད་རེད། །
ཁ་ལ་ལ་ལེན་ན་ལ་ལ་ལེན། །
ཁ་ལ་ལ་སྡེ་ཆེན་གྲོང་ང་ལེན། །
སྡེ་ཆེན་པོའི་རྩེ་བ་འཚོགས་ནི་ལེན། །
བུ་བུ་མོ་སྣང་བ་མཐུན་ནི་ལེན། །
13



དགུང་ཨ་སྔོན་འཁོར་ལོ་རྩིབས་བརྒྱད་རེད། ། | སྟོད་དབུས་གཙང་ཆོས་རའི་བླ་མ། །
སྐོར་མི་དགོས་འཁོར་ལོ་རང་འཁོར་རེད། ། ། ཆོས་ངེས་ངེས་འཁྲིད་འདོད་ཨེ་ཡོད། །
ས་དོག་མོ་པད་མ་འདབ་བརྒྱད་རེད། ། ། ཆོས་ངེས་ངེས་འཁྲིད་འདོད་མེད་ན། །
འདེབས་མི་དགོས་འདབ་མ་རང་འགྲུབ་རེད། ། ཁྱོད་ཆོས་གྲྭ་ནང་ནས་མ་འདུག ། །
བར་མི་འགྱུར་བཀྲིས་རྟགས་བརྒྱད་རེད། ། ། ངས་ཟུར་ནས་དགེ་བཤེས་བཙལ་རྒྱུ། །
འབྲི་མི་དགོས་བཀྲ་ཤིས་རང་བྱོན་རེད། ། །
ས་སྡེ་ཆེན་དཀྱིལ་གི་རོགས་ལོ། །
རོགས་ཆུང་ལོ་འཁོར་ལོ་རྩིབས་བརྒྱད་རེད། ། རོགས་ངེས་ངེས་རྩེ་རྒྱུ་ཨེ་ཡིན། །
སྐོར་མི་དགོས་འཁོར་ལོ་རང་འཁོར་རེད། ། ཁྱོད་ངེས་ངེས་རྩེ་འདོད་མེད་ན། །
ཞེ་སྣང་བ་པད་མ་འདབ་བརྒྱད་རེད། ། གཏམ་མི་ཁ་ང་ལ་མ་སྐོར། །
འདེབས་མི་དགོས་འདབ་མ་རང་འགྲུབ་རེད། ། ངས་ཟུར་ནས་ཞེ་མཐུན་བཙལ་རྒྱུ།
ཁ་ལ་གཞས་བཀྲ་ཤིས་རྟགས་བརྒྱད་རེད། ། །
ལེན་མི་དགོས་བཀྲ་ཤིས་རང་བྱོན་རེད། ། ། ས་སྡེ་ཆེན་རྩེ་རའི་གྲོང་ནས། །
ཁ་རྒན་གཞོན་གཉིས་ཀས་ཉོན་འདྲ། །
རྨ་ཕ་རིའི་ལྕང་རའི་སྡེ་ན། ། །
ཚེ་འདི་ཕྱི་ལ་ལ་ངས་ལེན། །
རྟ་རྐྱང་དཀར་ལམ་མ་ཆས་ཡོད། །
བུ་ཇོ་རུས་འཁོར་གསུམ་ཐོགས་ར ། ། ཚེ་ཕྱི་མར་དགོས་ནོ་ཆོས་རེད། །
ས་གར་འགྲོ་ཡུལ་ལ་འཕུར་རྒྱུ། །
ཆོས་མེད་ལ་བར་དོ་ཉུག་ན། །
སྒྲོ་རླུང་གིས་ཁུར་ནོ་ཡང་རེད། །
རྨ་ཤར་ལུང་རི་དྲུག་སྡེ་ན། །
མ་འབྲུག་གེ་ལམ་མ་ཆས་ཡོད། །
ཚེ་འདི་ཡ་དགོས་ནོ་རོགས་རེད། །
གླིང་སེང་ཆེན་ཚིག་གསུམ་ཤོད་དྲ། ། རོགས་མེད་ལ་ཁེར་ཉལ་བསྡད་ན། །
གཏམ་ཇི་གསུང་བཀའ་བཞིན་སྒྲུབ་རྒྱུ། ། རྒྱ་བཙོན་ན་བཀག་ནོ་སྡུག་རེད། །



གཉིས་པ། རོགས་འདེམས་པའི་སྐོར།
སྟོད་རྨ་རྒྱལ་རི་གི་གཡས་ཟུར་ན། །
ཆུ་རྨ་ཆུ་རྦ་རྐང་ད་ལ་ལ། །
སོས་དལ་དུས་ཁམ་གསུམ་འཐུང་ང་འགྲོ །
ལྟོགས་སྐོམ་པ་ནམ་ཡོང་ཆ་མེད་རེད། ། །
ས་སྡེ་ཆེན་སྡེ་གི་གཡས་ཟུར་ན། །
རོགས་ཆུང་ལོ་ཁ་ཚིག་ས་ལ་ལ། ། །
སོས་དལ་དུས་ཚིག་གསུམ་བཤད་ལ་འགྲོ ། །
བགེགས་བར་ཆད་ནམ་ཡོང་ཆ་མེད་རེད། །
སྟོད་དབུས་གཙང་ཆོས་ར་ནང་གི །
ཕ་བླ་མ་དར་རྒྱས་ཅན་པོས། །
ཆོས་ཀུན་རིག་མཛོད་ལ་མནན་ཡོད། །
ཁྱོས་མཛོད་ཀི་མཛོད་སྒོ་ཕྱེས་ར། །
ཆོས་འདོན་གི་བན་ཆུང་ཐོན་ཡོད། །
ས་སྡེ་ཆེན་རྩེ་ར་ནང་ན། །
རོགས་ཆུང་ལོ་དར་རྒྱས་ཅན་པོས། །
ཁ་ལ་གཞས་མཛོད་ལ་མནན་ཡོད། །
ཁྱོས་མཛོད་ཀི་མཛོད་སྒོ་ཕྱེས་ར། །
ང་རྩེ་གི་བྱི་མོ་ཐོན་ཡོད། །
སྟོད་གཡུ་ལུང་རྟ་རའི་ནང་ན། །
རྟ་གཉིས་རེ་གཉིས་རེ་རྒྱུག་ཀི །
ང་རྒྱུག་རོགས་མེད་ལ་བསྡད་ཡོད། །
ངའི་རྒྱུག་རོགས་ཐོར་མོ་ཁྱོད་བྱོས། །
ཁྱོད་དུང་དཀར་བུམ་པ་ཨེ་ཡིན། །
ཁྱོད་དུང་དཀར་བུམ་པ་ཡིན་ན། །
གོས་སྨུག་ནག་ན་བཟའ་ངས་བཟོ། །
ནང་བུམ་ཆུའི་སྟབས་ཀ་འགྲིག་ན། །
བྱ་རྨ་བྱའི་སྒྲོ་གོར་ངས་འཛུགས། །
ས་སྡེ་ཆེན་རྩེ་རའི་ནང་ན། ། །
རོགས་གཉིས་རེ་གཉིས་རེ་རྩེ་གི །
ང་རྩེ་རོགས་མེད་ལ་བསྡད་ཡོད། །
ངའི་རྩེ་རོགས་བྱི་མོ་ཁྱོད་བྱོས། །
ཁྱོད་ཞང་བཟང་ཚ་མོ་ཨེ་ཡིན། །
ཁྱོད་ཞང་བཟང་ཚ་མོ་ཡིན་ན། །
15



ཚིག་སྙན་མོའི་མགོ་རྐང་ངས་སྒྲིག ། །
ཚིག་བཤད་ཀི་སྟབས་ཀ་འགྲིག་ན། །།
འགྲོགས་རྔ་མ་ཡུན་གིས་ངས་སྐྱོང་། །
རོགས་མེད་དྲ་རོགས་ཞིག་བཙལ་རྒྱུ་ཡིན། །
རོགས་ཡིན་པའི་མིང་གིས་མི་ཆོག་ཀི །
ཁ་ཚུར་འཁོར་ཁ་ཚིག་ཡག་དགོས། །
ཁ་ཕར་འཁོར་སྐྱེ་གཟུགས་ཡོད་དགོས། །
ང་བོད་པའི་མཇལ་བ་ཟེར་ནོ། །
སྟོད་དབུས་གཙང་ཡུལ་ལ་འགྲོ་དུས། །
གསེར་སེར་བོ་མེད་ན་མི་འགྲོ །
དགུང་ཉི་མས་མ་རིག་ནི་བོ། །
ཆུ་རྨ་ཆུའི་ཞབས་ཀི་རྡོ་རེད། །
ཆུ་ཕར་ལོག་ཚུར་ལོག་བར་ནས། །
རིག་ཐུབ་བ་ཁྲིག་བཞག་མེད་ཀི །
ང་ཕ་བཟང་བུ་ཚ་ཟེར་ནོ། །
སྡེ་ཆེན་པོ་གྲོང་ང་འགྲོ་དུས། །
ཁ་ལ་ལ་མེད་ན་མི་འགྲོ ། །
མ་ང་ཚོས་མ་གོ་ནི་བོ། །
ཕོ་ཁྱོད་ཚོའི་ཁ་གི་ཚིག་རེད། །
ཚིག་ཕར་བཤད་ཚུར་བཤད་བར་ནས། །
མཐུན་འགྲོ་བ་ཁྲིག་བཞག་མེད་ཀི །
དགུང་སྔོན་པོ་རྒྱལ་བ་རྒྱ་མཚོ་རེད། ། །
འབྲུག་ཕོ་སྐྱོང་རྒྱལ་བ་རིགས་ལྔ་རེད། །
ཆར་ཟིལ་མ་བསམ་པའི་དོན་འགྲུབ་རེད།
དོན་འགྲུབ་ཀི་ནང་མོ་འབབ་རྒྱུ་བྱེད། ། །
སྡེ་ཆེན་པོ་རྒྱལ་བ་རྒྱ་མཚོ་རེད། །
རོགས་ཆུང་ལོ་རྒྱལ་བ་རིགས་ལྔ་རེད། །
ཚིག་སྙན་མོ་བསམ་པའི་དོན་འགྲུབ་རེད། །
དོན་འགྲུབ་ཀི་ནང་མོ་རྩེ་རྒྱུ་བྱེད། །
སྟོད་ཕ་རིའི་རི་ཆེན་མགོ་ལ། །
གོས་དཀར་བོའི་དཔའ་དར་འཐེན་ཡོད། །
དཔའ་ཡོད་ལེ་འཐེན་ནི་མིན་རུང༌། །
དཔའ་ཡོད་མེད་གཉིས་ཀས་འཐེན་དགོས། །
ས་སྡེ་ཆེན་རྩེ་རའི་གྲོང་ང་། །
ངས་རོགས་ག་ཚིག་གསུམ་བཤད་ཡོད། །
ཚིག་ཡོད་ལེ་བཤད་ནི་མིན་རུང་། །
ཚིག་ཡོད་མེད་གཉིས་ཀས་བཤད་དགོས། །
རྟ་མེད་དྲ་རྟ་ཞིག་ཉོ་རྒྱུ་ཡིན། ། །
རྟ་ཡིན་པའི་མིང་གིས་མི་ཆོག་ཀི །
ཁ་ཚུར་འཁོར་མགོ་རྣ་ཡག་དགོས། །
ཁ་ཕར་འཁོར་དྲིག་ཞེང་ཆེ་དགོས། །
སྟོད་དབུས་གཙང་ཡུལ་གི་གསེར་མགར། །
ཁྱོས་ལྷ་ཁང་གསེར་ཁང་ལས་ན། །



ཕྱི་གསེར་ཏོག་རི་མོ་གསལ་དགོས། །
བར་དགུ་ཐོག་ཁང་བ་མཐོ་དགོས། །
དེ་མིན་ན་མཇལ་ཁ་དཀའ་གི །
ཝ་དམར་བོ་བྲག་དམར་ཐེམ་ན་ཡོད། །
བོའུ་ར་རིང་རང་གི་ཕྲག་ན་ཡོད། །
ཝ་གསོད་འདོད་བསམ་པའི་དཀྱིལ་ན་ཡོད། །
ཝ་གོན་ནི་མ་རེད་ཅི་ཞིག་རེད། །
ས་སྡེ་ཆེན་གྲོང་གི་བྱི་ལི། །
ཁྱོས་མདངས་ཅན་རོགས་ལོ་བཙལ་ན། །
ཚིག་དོན་ཆེན་རོགས་ག་བཤད་དགོས། །
ཚིག་སྔར་བཤད་སྟེང་ནས་འདུག་དགོས། །
དེ་མིན་ན་རྩེ་ཁ་དཀའ་གི །
རོགས་ཡག་པ་སྡེ་ཆེན་གྲོང་ན་ཡོད། །
ཚིག་སྙན་མོ་རང་གི་ཁ་ན་ཡོད། །
རོགས་རྩེ་འདོད་བསམ་པའི་དཀྱིལ་ན་ཡོད། །
རོགས་རྩེ་ནི་མ་རེད་ཅི་ཞིག་རེད། །
ཁྱོད་གསེར་ནག་བུམ་པ་ཡིན་ན། །
གོས་འབྲུག་མའི་ན་བཟའ་ངས་བཟོ། །
ནང་བུམ་ཆུ་སྟབས་ཀ་འགྲིག་ན། །
བྱ་རྨ་བྱའི་སྒྲོ་གོར་ངས་འཛུགས། །
རྨ་ཕ་རིའི་གཅན་ཚའི་ཐང་ན། །
རྟ་རྒྱུག་འདོད་སྒ་ཆ་བསྟད་ཡོད། །
རྒྱུག་མ་ཐུབ་སྲབ་ཀིས་བཟུང་ཡོད། །
ཚེ་རིང་ན་ཡུན་གིས་ལོས་རྒྱུག །
ཁྱོད་ཕ་བཟང་བྱི་མོ་ཡིན་ན། །
ཚིག་གོང་བའི་ནང་ནས་ངས་བཤད། །
རོགས་རྩེ་གི་སྟབས་ཀ་འགྲིག་ན། །
ས་ལ་ཡོག་བརྒྱུད་ལ་ང་ཡོང་། །
སྡེ་གཡུང་དྲུང་འདྲ་བོའི་ཁུག་ན། །
རོགས་རྩེ་འདོད་ཚིག་གསུམ་བཤད་ཡོད། །
རྩེ་མ་ཐུབ་མནའ་གིས་བསྒགས་ཡོད། །
ཚེ་རིང་ན་ཡུན་གིས་ལོས་རྩེ། །
སྟོད་དབུས་གཙང་ཟེར་ན་མིང་ཆེན་རེད། །
ལྷ་བྱམས་པ་ཟེར་ན་དོན་ཆེན་རེད། །
མཇལ་མ་ཐུབ་བཞག་ན་གྱོང་ཆེན་རེད། །
ཤིང་དྲང་མོ་བཅད་ན་འདོད་ནི་ཚོ། །
ཤིང་དྲང་མོ་བྲག་དམར་ཀླད་ན་ཡོད། །
ཤིང་ཐག་སྒྲ་མ་གྲགས་གཅོད་ཚུལ་མེད། །
ཤིང་ཐག་སྒྲ་གྲགས་ན་འཇོག་ཚུལ་མེད། །
སྡེ་ཆེན་པོ་ཟེར་ན་མིང་ཆེན་རེད། །
རོགས་ཆུང་ལོ་ཟེར་ན་དོན་ཆེན་རེད། །
རྩེ་མ་ཐུབ་བཞག་ན་གྱོང་ཆེན་རེད། ། །
རོགས་ཡག་པ་རྩེ་ན་འདོད་ནི་ཚོ། །
རོགས་ཡག་པ་སྡེ་ཆེན་དཀྱིལ་ན་ཡོད། །
17



ཚིག་སྙན་མོ་མ་བཤད་རྩེ་ཚུལ་མེད། །
ཚིག་སྙན་མོ་བཤད་ན་འཇོག་ཚུལ་མེད། །
གསུང་ངས་བརྩི་ཟེར་རྒྱུ་དཀའ་མོ་རེད། །
རྟ་རག་ཕྲུག་སྤུ་ཁ་སྲམ་ཕྲུག་ཅན། །
རྐང་སུག་བཞི་གསེར་ནག་སྒོ་བཞི་རེད། །
རྒྱུག་གོམ་པ་ཆུ་ཆེན་ཡེར་མོ་རེད། །
ཞོན་ལོས་ཐུབ་སྨོན་ལམ་རྒྱག་ག་འགྲོ །
ཞོན་མ་ཐུབ་ཡིད་སྨོན་རང་ཤོར་རེད། །
ས་རྒྱ་གར་པུ་ར་གླིང་དྲུག །
ཕྱི་རི་མོ་མིག་ཀིས་རིག་ནོ་རེད། །
ཁ་གཟུ་འདུག་ད་རུང་མི་ཤེས་གི །
བོའུ་ཡུན་གིས་ཁུར་ར་ཡུན་གིས་ལྟ། །
ས་སྡེ་ཆེན་ཕ་བཟང་བྱི་ལི། །
ཡག་ཕོ་སྒོ་མིག་ཀིས་རིག་ནོ་རེད། །
ཁྲེལ་ཡོད་འདུག་ད་རུང་མི་ཤེས་གི ། །
རོགས་ཡུན་གིས་རྩེ་ཡ་ཡུན་གིས་ལྟ། །
མ་བུ་མོ་བྱུ་རུའི་རྣ་རྒྱན་ཅན། །
གཟུགས་སྐྱེ་ལུས་སྨྱུག་མ་ཚིགས་དྲུག་རེད། །
ཚིག་སྙན་མོ་ཁུ་བྱུག་གསུང་སྙན་རེད། །
རྩེ་ལོས་ཐུབ་སྨོན་ལམ་རྒྱག་ག་འགྲོ ། །
རྩེ་མ་ཐུབ་ཡིད་སྨོན་རང་ཤོར་རེད། །
རི་མཐོན་པོ་སྤྲིན་དཀར་ན་བཟའ་ཅན། །
ཤ་ཡུ་མོས་བློ་རྩེ་གཏོད་ས་རེད། །
བོའུ་རྭ་རིང་དངུལ་དཀར་སོ་བ་ཅན། །
བློ་མི་བདེ་སྤྱད་ཀི་གཞི་ཞིག་རེད། །
དྲིན་ཅན་བླ་མས་གསུང་གི་ར། ། །
བོའུ་མ་ཁུར་ཤ་བོ་མ་གསོད་ཟེར། །
བདེན་ན་གསུང་དེ་བདེན་གི་ར། །
བོའུ་ལོས་ཁུར་སྲོག་ཀི་སྐྱོར་མ་རེད། །
ཤ་ལོས་གསོད་ཤ་རྭ་གོང་ཆེན་རེད། །
གསུང་ངས་བརྩི་ཟེར་རྒྱུ་དཀའ་མོ་རེད། །
མ་བུ་མོ་བྱུ་རུའི་ན་ཚར་ཅན། ། །
སྟག་ཤ་རས་བློ་རྩེ་གཏོད་ས་རེད། །
དགྲ་ནག་པོ་གྲི་ཆུང་གློ་གཟར་ཅན། །
བློ་མི་བདེ་སྤྱད་ཀི་གཞི་ཞིག་རེད། །
དྲིན་ཅན་ཕ་མས་བཤད་ཀི་ར། །
རོགས་མ་འགྲོགས་ཚིག་གསུམ་མ་བཤད་ཟེར། །
བདེན་ན་ཕ་མ་བདེན་གི་ར། ། །
རོགས་ལོས་འགྲོག་རྩེ་ཡུལ་དགོད་ཡུལ་རེད། ། །
ཚིག་ལོས་བཤད་ཁ་ཡ་ན་ཟླ་རེད། །
ཉ་གསེར་མིག་བདེ་མྱུར་ཅན་པོ། །
ཁྱོད་ཆུ་ཆེན་ཕྱོགས་ག་མ་རྐྱལ། །
ཁྱོད་ཆུ་ཆུང་ཕྱོགས་ག་རྐྱལ་ར། །
ཟླ་བོད་ལོ་དར་ཁ་མི་ཆགས། །
དབྱར་དྲུག་པའི་ཚད་ཀིས་མི་སྐམ། །



རོགས་ཆུང་ལོ་ཁ་ཚིག་ཅན་པོ། །
ཁྱོད་ཁ་མཐུན་ཕྱོགས་ག་མ་རྩེ། །
ཁྱོད་ཞེ་མཐུན་ཕྱོགས་ག་རྩེ་ར། །
མི་རིག་ན་མི་ཁ་མི་རྒྱུག །
རོགས་རིག་ན་ངོ་དགའ་མི་བཤད། །
ཚིག་ཡག་པ་ན་ཟླའི་ཆུང་ལོ། །
ཚིག་ཡག་རུང་ཡིད་སེམས་ཨེ་དྲང༌། །
ཚིག་ཡག་གེ་ཡིད་སེམས་དྲང་ན། །
ང་སྡེ་མཐའ་མི་ཉུག་ཁྱོད་སྒུག ། །
སྟོད་སྟོད་ལ་ཤ་བདའ་འགྲོ་དུས། །
ངས་དཀར་བོའི་གུར་ཞིག་ཕུབ་ཀི །
རླུང་ནག་པོས་གུར་སྒོ་གཅོད་ཀི །
སྲོག་དམར་བོ་ཉེན་ཁ་ཆེ་གི ། །
སྲོག་དམར་བོར་ཉེན་ཁ་ཆེ་རུང་། །
རྭ་ཆ་བརྒྱད་བློས་གི་མི་གཏོང༌། །
རྟ་འདོ་བ་སྙིང་ལ་རྗེ་བོ། །
ས་ཅི་བསྟོད་ཟི་ལིང་དམར་སྒ་རེད། །
ཁལ་ཅི་བཀལ་དངུལ་ལ་དོང་ཙེ་རེད། །
རྟ་ཁྱོད་ཚོ་ཞོན་གི་ཕན་ཆད་ནས། །
ནང་རྟ་བརྒྱ་འགལ་རུང་འགྱོད་པ་མེད། །
སྡེ་ཆེན་པོ་བརྒྱུད་ལེ་འགྲོ་དུས། །
ནང་ན་ཟླའི་གུར་ཞིག་ཕུབ་ཀི ། །
དགྲ་ནག་པོས་གུར་སྒོ་གཅོད་ཀི །
རོགས་རྩེ་རྒྱུ་ཉེན་ཁ་ཆེ་གི ། །
རོགས་རྩེ་རྒྱུ་ཉེན་ཁ་ཆེ་རུང་། །
ངས་ཞེ་མཐུན་བློས་གི་མི་གཏོང་།
རོགས་ཆུང་ལོ་སྙིང་ལ་རྗེ་བོ། །
ཁ་ཕར་འཁོར་སྨྱུག་མའི་མདའ་རེད། །
ཁ་ཚུར་འཁོར་བཅོ་ལྔའི་ཟླ་རེད། །
རོགས་ཁྱོད་ཚོ་རྩེ་གི་ཕན་ཆད་ནས། །
ནང་ན་ཟླ་འགལ་རུང་འགྱོད་པ་མེད། །
ཁྱོད་འདྲ་གི་རྟ་ཞིག་ཡོད་ན། །
ལོ་གསུམ་མ་རྟ་ཞིག་མི་ཉོ། །
ཟླ་གསུམ་མ་ས་ཞིག་མི་བསྟོད། །
རྫ་ཡག་པ་རྫ་རྐང་ཕྲ་མོ། །
རྭ་ཡག་པ་བྲེ་སེར་འབྲོང་མོ། །
རྭ་ཡག་རུང་ཡིད་སེམས་ཨེ་དྲང་། །
རྭ་ཡག་གེ་ཡིད་སེམས་དྲང་ན། །
ནང་རྫ་རི་མི་ཉུག་ཁྱོད་སྒུག །
ཁྱོད་འདྲ་གི་རོགས་ཤིག་ཡོད་ན། །
ལོ་གསུམ་མ་རོགས་ཤིག་མི་བཙལ། །
ཟླ་གསུམ་མ་ཚིག་ཅིག་མི་བཤད། །
སྡེ་ཡག་པ་སྡེ་རྐང་ཕྲ་མོ། །
རྟ་ངེས་ངེས་རྒྱུག་རྒྱུ་ཨེ་ཡིན། །
རྟ་ངེས་ངེས་རྒྱུག་རྒྱུ་ཡིན་ན། །



ས་ཟི་ལིང་མཁར་ནས་སྒ་ཉོ། ། །
ས་སྟོང་སྐོར་ཁོག་ནས་སྲབ་རྡུང་། །
སྟོད་སྤང་དཀར་ཀླད་ལ་འབུད་དུས། །
རྡུལ་རྩུབ་རྒྱུ་ཡིན་མིན་ཁྱོད་གསལ། །
རོགས་ར་ངེད་གཉིས་བར་ར། །
འབྲེལ་ཞིག་བཞག་ན་འདོད་ཀི །
སྨོན་ལམ་བཟང་བོ་མེད་ན། །
འབྲེལ་ཞིག་འཇོག་ཁ་དཀའ་གི །
རོགས་ངེས་ངེས་རྩེ་རྒྱུ་ཨེ་ཡིན། ། །
རོགས་ངེས་ངེས་རྩེ་རྒྱུ་ཡིན་ན། །
ལག་ཕུ་རུང་ནང་ནས་རྟགས་སྟེར། །
ལྷ་བྱམས་པ་ཟེར་ར་མནའ་བསྐྱལ། །
ཁ་མི་ཁ་འུར་སེ་སོང་དུས། ། །
རོགས་འགྲོགས་རྒྱུ་ཡིན་མིན་ཁྱོད་གསལ། ། །
སྟོད་དབུས་གཙང་ཡུལ་གི་ང་ཡིན། །
དེའི་ནང་གི་དཀོར་གཉེར་ང་མིན། །
ཁྱོད་ངེས་ངེས་མཇལ་འདོད་ཡོད་ན། །
དོན་དམ་པས་ལྕགས་སྒོ་ངས་འབྱེད། །
ས་སྡེ་ཆེན་དཀྱིལ་གི་ང་ཡིན། །
ནང་ན་ཟླའི་བདག་པོ་ང་མིན། །
ཞེ་བསམ་པས་རྩེ་འདོད་ཡོད་ན། །
དོན་དམ་པས་ཚིག་གསུམ་ངས་བཤད། །
ང་ལྷ་བྱ་ཁུ་བྱུག་སྔོན་མོ། །
ནགས་ཆེ་ས་ཞིག་ག་འགྲོ་རྒྱུ་ཡིན། །
རྫོང་མཐུག་ས་ཞིག་ནས་འདུག་རྒྱུ་ཡིན། །
ཤིང་རྩེ་བརྒྱའི་མགོ་ཡ་འབབ་རྒྱུ་ཡིན། །
ང་ཞེ་མཐུན་ཆུང་འདྲིས་དགའ་ལོ། །
སྡེ་ཆེ་ས་ཞིག་ག་འགྲོ་རྒྱུ་ཡིན། ། །
རྫོང་ཡག་ས་ཞིག་ནས་འདུག་རྒྱུ་ཡིན། །
ཞེ་མཐུན་ས་ཞིག་ནས་རྩེ་རྒྱུ་ཡིན། །
བྱང་ཕྱོགས་སྐར་མ་སྨེ་བདུན། །
ཁྱོད་ཤར་གི་ཤར་ལམ་ཨེ་དྲང་། །
ཁྱོད་ཤར་གི་ཤར་ལམ་དྲང་ན། །
ངས་ནམ་ལངས་སྐར་ཆེན་བློས་གཏོང༌། །
བློས་གཏོང་ང་བློ་རྩེ་ཁྱོད་གཏོད། །
གོས་ར་གོང་བའི་བར་ར། །
འབྲེལ་ཞིག་བཞག་ན་འདོད་ཀི །
གསེར་སྒྲོག་བླུགས་མ་མེད་ན། །
འབྲེལ་ཞིག་འཇོག་ཁ་དཀའ་གི །
ས་སྡེ་ཆེན་དཀྱིལ་གི་རོགས་ལོ། །
ཁྱོད་རྩེ་གི་རྩེ་ལམ་ཨེ་དྲང་། །
ཁྱོད་རྩེ་གི་རྩེ་ལམ་དྲང་ན། །
ངས་རྒྱུ་བྱིན་ཆུང་མ་བློས་གཏོང་། །
བློས་གཏོང་ང་བློ་རྩེ་ཁྱོད་གཏོད། །



དོན་འགྲུབ་ན་པ་ཏྲ་ད་སྤྲོད་རེད། །
དགུང་སྔོན་པོ་ཨ་ལོང་ལྗང་སྔོན། ། །
ནང་འབྲུག་ཆུང་ལྗོན་ཤིང་སྔོན་པོ། །
ཆར་འབབ་ན་བར་སྐབས་འདི་རེད། །
སང་ནང་མོའི་ད་ཚོད་ཅིག་ག །
འབྲུག་འུ་ཚོ་སུ་ཡོད་སུས་ཤེས། །
སྡེ་ཆེན་པོ་ཤེལ་དཀར་མེ་ལོང་རེད། །
རོགས་ཆུང་ལོ་རྡོ་རྗེ་མདུད་པ་རེད། །
ཁ་ལ་གཞས་བསམ་པའི་དོན་འགྲུབ་རེད། །
དོན་འགྲུབ་ན་རོགས་ལོ་ད་རྩེ་རེད། །
སྡེ་ཆེན་པོ་ཨ་ལོང་ལྗང་སྔོན། །
ནང་ན་ཟླ་ལྗོན་ཤིང་སྔོན་པོ། ། .
རོགས་རྩེ་ན་བར་སྐབས་འདི་རེད། །
སང་ནང་མོའི་ད་ཚོད་ཅིག་ག །
རོགས་འུ་ཚོ་སུ་ཡོད་སུས་ཤེས། །
སྟོད་དབུས་གཙང་ཡུལ་གི་འཁོར་ལོ། །
ཁྱོད་གཡས་འཁོར་ཡིན་ན་གཡོན་འཁོར་ཡིན། །
ང་གཡས་འཁོར་གཡོན་འཁོར་ཁྱད་པར་མེད། །
རླུང་གར་གཡུག་ས་ལ་འཁོར་གི་འདུག །
བྱ་ཁུ་བྱུག་ཕྱོགས་ཡོང་མགྲོན་པོ་རེད། །
བྱིའུ་འཇོལ་མོ་ནགས་ཀྱི་གཞི་འཛིན་རེད། །
ནགས་ཡར་ནང་སྐྱིད་ལ་མར་ནང་སྐྱིད། ། །
ནགས་སྐྱིད་ས་ཞིག་ག་འབབ་རྒྱུ་ཡིན། ། །
ཤིང་དྲང་ས་ཞིག་ནས་གྲགས་རྒྱུ་ཡིན། །
ས་སྡེ་ཆེན་དཀྱིལ་གི་རོགས་ལོ། །
ཁྱོད་ཁ་མཐུན་ཡིན་ན་ཞེ་མཐུན་ཡིན། །
ང་ཁ་མཐུན་ཞེ་མཐུན་ཁྱད་པར་མེད། །
རོགས་སུ་ལ་ཐུག་ན་རྩེ་གི་འདུག །
རྩེ་གཅིག་ཐུབ་ཐང་དཀར་རྒོད་ལ་རྩེ། །
དགུང་ནམ་འཕང་བསྟོད་དུས་ནམ་ལངས་རེད། །
ཕོ་ངེད་ཚོ་ཕྱོགས་ཡོང་མགྲོན་པོ་རེད། །
མ་ཁྱོད་ཚོ་སྡེ་གི་གཞི་འཛིན་རེད། །
སྡེ་ཡར་ནང་སྐྱིད་ལ་མར་ནང་སྐྱིད། །
སྡེ་སྐྱིད་ས་ཞིག་ནས་འདུག་རྒྱུ་ཡིན། །
ཞེ་མཐུན་ས་ཞིག་ནས་རྩེ་རྒྱུ་ཡིན། །
རྩེ་གཉིས་ཐུབ་ཁུ་བྱུག་སྔོན་མོར་རྩེ། །
བྱ་གྲགས་ཚོད་ཉི་མས་དྲོས་ཚོད་རེད། །
རྩེ་གསུམ་ཐུབ་ན་ཟླའི་རོགས་ལོར་རྩེ། །
རོགས་རྩེ་ཚོད་སྐར་མ་ཤར་ཚོད་རེད། །
མཚོ་ལྗང་ལོ་ཤེལ་དཀར་མེ་ལོང་རེད། །
ཉ་གསེར་མིག་གསེར་ནག་པ་ཏྲ་རེད། །
བྱ་ངང་བ་བསམ་པའི་དོན་འགྲུབ་རེད། །
ང་བྲག་དམར་ཐེམ་གི་ཝ་དམར་རེད། །



མ་ཁྱོད་ཚོ་བསམ་མེ་ཡོང་ནི། །
ཁྱོད་ས་སྐྱ་ནང་གི་ཝ་སྐྱ་རེད། །
ཝ་གྱ་ཁ་ཨེ་འགྲིག་ལྟ་རྒྱུ་བྱེད། །
ཝ་གྱ་ཁ་འགྲིག་ན་བཟོ་རྒྱུ་བྱེད། །
ང་སྡེ་ལུང་མཐའ་གི་ཕོ་གསར་རེད། །
ཁྱོད་སྡེ་ཆེན་དཀྱིལ་གི་མོ་གསར་རེད། །
ཞེ་སྣང་བ་ཨེ་མཐུན་ལྟ་རྒྱུ་བྱེད། །
ཞེ་སྣང་བ་མཐུན་ན་རྩེ་རྒྱུ་བྱེད། །
ཁྱོས་རྡོ་མང་ཁྱུ་ནས་རྡོ་བསོལ། །
རྡོ་ང་བསོལ་ཟེར་ནི་མིན་འདྲ། །
རྡོ་ཁ་ལོ་བརྗེ་ཡ་ལྟོས་ར། །
རྡོ་ཡག་པ་ཅན་པོ་ང་མིན། །
རྡོ་རི་མོ་ཅན་པོ་ང་ཡིན། །
རི་ཆུང་ཆུང་བུམ་པ་འདྲ་བོ། །
ཁྱོས་ཆུང་གི་བསམ་པས་མ་འཛིན། ། །
བྱ་ཁྱུང་ཆེན་འབབ་ས་མི་ཉན་རུང་། །
རྒོད་ཐང་དཀར་འབབ་ས་ལོས་ཉན། །
ཁྱོས་རོགས་མང་ཁྱུ་ནས་རོགས་བསོལ། །
རོགས་ང་བསོལ་ཟེར་ནི་མིན་འདྲ། །
ཁ་དགོད་ལ་ཚིག་གསུམ་ཤོད་དྲ། །
ཡག་མོ་སྒོ་ཅན་པོ་ང་མིན། །
རོགས་ཞེ་མཐུན་ཅན་པོ་ང་ཡིན། །
རོགས་ཆུང་ཆུང་མེ་ཏོག་འདྲ་བོ། །
ཁྱོས་ཆུང་གི་བསམ་པས་མ་འཛིན། །
ཚེ་གང་གི་བཟའ་ཚང་མི་ཉན་རུང་། །
རོགས་ཆུང་ལོའི་རྩེ་རོགས་ལོས་ཉན། །
ངས་རྡོ་མང་ཁྱུ་ནས་རྡོ་འདེམ། །
རྡོ་ཡག་པ་ཅན་ཞིག་མི་འདེམ། །
རྡོ་རི་མོ་ཅན་ཞིག་འདེམ་རྒྱུ། །
བློར་འབབ་འདུག་རང་གིས་ལྟ་རྒྱུ། །
ཁིས་ཡག་པ་ཁིས་ལུང་གོང་མ་ན། །
བྱ་ཡག་པ་ཁེར་འཕུར་ཉིས་འཕུར་རེད། ། །
གང་ཡིན་ན་འཕུར་ནི་ཚེ་ཡིན། །
མཚོ་སྔོན་པོ་བསམ་མེ་འཕུར་ནི། ། །
ངས་རོགས་མང་ཁྱུ་ནས་རོགས་འདེམ། །
རོགས་མོ་སྒོ་ཅན་ཞིག་མི་འདེམ། །
རོགས་ཞེ་མཐུན་ཅན་ཞིག་འདེམ་རྒྱུ། །
བློར་འབབ་འདུག་རང་གིས་ལྟ་རྒྱུ། །
ཁིས་ཡག་པ་ཁིས་ལུང་ཞོལ་མ་ན། ། །
རོགས་ཡག་པ་ཁེར་འགྲོ་ཉིས་འགྲོ་རེད། །
གང་ཡིན་ན་སོང་ནི་ཚེ་ཡིན། །
རྨ་ཕ་རིའི་གཅན་ཚའི་ཐང་ན། །
སྤྱང་དར་མ་འགྲོ་སྡོད་རྒོད་ཀི །
ཕོ་སྙིང་སྟོབས་ཅན་ཞིག་མིན་ན། །



སྦྲ་ཐང་ང་འཛུགས་ཁ་དཀའ་གི །
ལུས་ཡོད་ནོ་ཞེ་རེ་ཆགས་ཡོད། །
རྨ་ཚུར་རིའི་སྡེ་ཆེན་དཀྱིལ་ན། །
ཕྱི་སྡེ་བ་བཤད་ཁ་རྒོད་ཀི །
རོགས་ཞེ་མཐུན་ཅན་ཞིག་མིན་ན། །
ཁ་བགད་ལེ་རྩེ་ཁ་དཀའ་གི །
ས་སྡེ་ཆེན་དཀྱིལ་གི་ཆུང་ལོ། །
ང་རྩེ་འདོད་ཡིད་ན་ཡོད་དྲ། །
ཁ་མི་ཁའི་མེ་ལྕེ་འབར་རེ། ། །
རྩེ་མ་ཐུབ་སྡེ་ན་ལུས་ཡོད། །
ལུས་ཡོད་ནོ་ཞེ་རེ་ཆགས་ཡོད། །
སྟོད་དབུས་གཙང་ཆོས་གི་གདན་ས་།
གསུང་རང་བྱོན་ཤཱཀྱ་མུ་ནེར། །
ཁྱོད་ངེས་ངེས་མཇལ་འདོད་ཨེ་ཡོད། །
ཁྱོད་ངེས་ངེས་མཇལ་འདོད་མེད་ན། །
ཕྱག་འཚལ་ལེ་ཉི་མ་མ་གཏོང༌། །
རྡུལ་རྩུབ་བེ་ཉེས་པ་མ་བསགས། །
ལྷ་ང་ཚོ་རྩེ་སྤྱད་མ་བྱེད། །
ང་ཤིང་བཟོའི་བུ་ཆུང་མིན་རུང་། །
ཤིང་གྲུ་བཞིའི་ལྷུ་བཞི་སྤྲོད་ལ། །
ལྷུ་བཞི་བོ་དུང་གིས་མནན་ན། །
རྟ་གང་ཡིན་རྒྱབ་བ་རན་ན། །
ང་ཕ་བཟང་བུ་ཚ་མིན་རུང་། ། །
ཚིག་གོང་བའི་ནང་ནས་བཤད་ལ། །
རྟགས་ཕུ་རུང་ནང་ནས་བརྗེ་ན། །
རོགས་གང་ང་རྩེ་ན་མཐུན་ན། །
R RR
སྡེ་ཚོ་དྲུག་རོགས་ཀི་རྩེ་ས། །
རོགས་ཆུང་ལོ་ཞེ་མདངས་རང་མཐུན། །
ཁྱོད་ངེས་ངེས་རྩེ་འདོད་ཨེ་ཡོད། །
ཁྱོད་ངེས་ངེས་རྩེ་འདོད་མེད་ན། །
ཚིག་བཤད་ལེ་ཉི་མ་མ་གཏོང་། །
མནའ་བསྐྱལ་ལེ་ཉེས་པ་མ་བསགས། །
རོགས་ང་ཚོ་རྩེ་སྤྱད་མ་བྱེད། །
ང་མེ་ཏོག་གསེར་ཆེན་ཟེར་ནོ། །
ས་མ་གད་ས་ཞིག་མེད་དུ། །
ང་མ་གད་ས་ཞིག་ཡོད་ནོ། །
ཞིང་ཆུ་མ་རི་མའི་བར་ནས། །
གད་མ་ཐུབ་ཞེ་རེ་ཆགས་ཡོད། །
ཆར་ཟིལ་མ་འབབ་ཚད་ཆེ་ན། །
གད་ཐུབ་རྒྱུར་ཁྲིག་ཁྲིག་མེད་ཀི །
སྟོད་བྲག་དམར་ཐེམ་གི་ཤུག་སྡོང༌། །
ང་གཅོད་འདོད་སེམས་ན་ཡོད་དྲ། །
བྲག་དམར་བོའི་ཐེམ་སྐས་མཐོ་གི ། །
གཅོད་མ་ཐུབ་སྡོང་བོ་ལུས་ཡོད། ། །
ང་ཕ་བཟང་བྱི་ལི་ཟེར་ནོ། །



རོགས་མི་འགལ་ཁས་ལེན་བྱེད་དགོས། །
ང་མ་རྩེ་རོགས་ཤིག་མེད་དྲ། །
ང་མ་རྩེ་རོགས་ཤིག་ཡོད་ནོ། །
ཁྱོད་སྡེ་ཆེན་དཀྱིལ་གི་རོགས་རེད། །
རྩེ་མ་ཐུབ་ཞེ་རེ་ཆགས་ཡོད། །
ཚིག་སྙན་མོ་བཤད་སྐབས་འགྲིག་ན། །
རྩེ་ཐུབ་རྒྱུར་ཁྲིག་ཁྲིག་མེད་ཀི །
ཉ་གསེར་མིག་བདེ་མྱུར་ཅན་པོ། །
ཆུ་རྐྱལ་ན་བར་སྐབས་འདི་རེད། །
སང་ནངས་མོ་རྐྱལ་རྒྱུ་ཟེར་ན། །
ཆུ་རྨ་ཆུ་འགྲམ་དར་ཆགས་འགྲོ །
དེ་ཡིན་ན་རྐྱལ་ཐག་རིང་འགྲོ །
གསེར་ལ་རི་གི་མགོ་ནས། །
གསེར་ཏོག་འདྲ་གི་འདོ་བ། །
གསེར་སེར་བོའི་སྒ་ཞིག་བསྟད་ན། །
དངུལ་དཀར་བོའི་སྲབ་ཅིག་བསྐོན་ན། །
རྒྱུག་མི་རྒྱུག་མེད་ནི་ཨེ་ཡིན། །
རོགས་ཆུང་ལོ་སྙིང་ལ་རྗེ་བོ། །
རོགས་རྩེ་ན་བར་སྐབས་འདི་རེད། །
སང་ནངས་མོ་རྩེ་རྒྱུ་ཟེར་ན། །
མ་ང་ཚོས་གནས་ཡུལ་སྙེག་འགྲོ །
དེ་ཡིན་ན་རྩེ་ཐག་རིང་འགྲོ །
སྡེ་ཆེན་པོ་མར་ཁུའི་གྲོང་ནས། །
རོགས་ཆུང་ལོ་ལྷ་སྐུ་འདྲ་བོ། །
མི་བརྗེད་ཚིག་གསུམ་བཤད་ལེ། །
མི་འགལ་མནའ་རེ་བསྐྱལ་ན། །
རྩེ་མི་རྩེ་མེད་ནི་ཨེ་ཡིན། །
སྟོད་དབུས་གཙང་དངུལ་སྒམ་ནང་ན། །
དངུལ་དཀར་བོའི་རྣ་ལོང་ཆ་ཡོད། །
ཆ་གཏོར་རེ་བཏགས་ན་ཨེ་ཆོག །
ཆ་གཏོར་རེ་བཏགས་བཏང་ཆོག་ན། །
ལོ་གསུམ་མ་རྣ་ལོང་ངས་འདོགས། །
དངུལ་རྣལ་འདུག་ཐག་ཀིས་ངས་གཅོད། །
ཁྱོད་སྟོང་སྐོར་མེ་ཆ་ཟེར་ནོ། །
སྔོན་ཆད་བརྡབས་ནི་མེད་དྲ། །
སང་ཕྱིན་ཆད་བརྡབས་རེ་བཏང་ན། །
མེ་མི་དལ་ཁས་ལེན་བྱེད་དགོས། །
ཁྱོད་ཞང་བཟང་ཚ་མོ་ཟེར་ནོ། །
སྔོན་ཆད་རྩེ་ནི་མེད་དྲ། །
སང་ཕྱིན་ཆད་རྩེ་རེ་བཏང་ན། །
ས་སྡེ་ཆེན་རྩེ་ར་ནང་ན། །
རོགས་བྱི་ལི་བྱི་མོ་ཆ་རེད། །
ཆ་གཏོར་རེ་རྩེ་ན་ཨེ་ཆོག །
ཆ་གཏོར་རེ་རྩེ་བཏང་ཆོག་ན། །
ལོ་གསུམ་མ་རོགས་ག་ང་རྩེ། །
ཁྲེལ་ཡོད་མེད་ཐག་ཀིས་ངས་གཅོད། །
24



འབྲུག་དགུང་ནས་གྲགས་ནོ་མ་གཏོགས། །
ཆར་ད་རུང་ས་ལ་མ་བབས། །
སྤྲིན་གཞུག་ག་འཁྱིལ་རྒྱུ་མང་ན། ། །
འབབ་ཐུབ་པ་ཁྲིག་བཞག་མེད་ཀི །
| ཁྱོད་བྲེལ་གིས་རྩེ་ན་བྲེལ་གིས་རྩེ། །
ཁྱོད་ཆི་ཡེ་རྩེ་ན་དེ་ཡེ་རྩེ། །
རྟ་མེད་དྲ་རྟ་ཞིག་ཉོ་དགོས་གི །
ཕྱི་སྤུ་ཁ་ཅན་ཞིག་ཟེར་ནི་མིན། །
དེའི་ཚོད་ཀི་སྒ་ཆ་ང་མེད། །
རྒྱུག་གོམ་ལག་ཅན་ཞིག་འདད་ནི་ཡིན། །
ཁ་མི་ཁ་འཁོར་ནོ་མ་གཏོགས། །
རོགས་ད་རུང་ཚིག་སྣེར་མ་འཇུས། །
ནང་ན་ཟླ་བཤད་རྒྱུ་མང་ན། །
རྩེ་ཐུབ་བ་ཁྲིག་བཞག་མེད་ཀི །
གསེར་སེར་བོ་ཐོབ་ཀྱི་དོན་དག་ག ། །
རྡོ་ཟེགས་མ་ཕར་རྐོ་ཚུར་རྐོ་བྱས། །
གསེར་སེར་བོའི་ཐོབ་བྱ་མེད་སོང་ན། །
རྡོ་ཟེགས་མ་བརྐོས་ནོ་དོན་མེད་རེད། །
རོགས་མེད་དྲ་རོགས་ཞིག་བཙལ་དགོས་གི །
ཕྱི་མོ་སྒོ་ཅན་ཞིག་ཟེར་ནི་མིན། །
དེའི་ཚོད་ཀི་ཕོ་སྒོ་ང་མེད། ། །
རོགས་སེམས་ཡོད་ཅན་ཞིག་འདོད་ནི་ཡིན། །
རོགས་ཆུང་ལོ་ཐོབ་ཀི་དོན་དག་ག །
ཁྱིམ་ཆུང་མ་ཁ་འགལ་གཏིང་འགལ་བྱས། །
ཁྱོད་ཚེ་གཅིག་རྩེ་ཡ་མ་ཉན་ན། །
ཁྱིམ་ཆུང་མར་འགལ་ནོ་དོན་མེད་རེད། །
པེ་ཅིན་དབང་ས་མིང་ཆེ་གི །
ཟི་ལིང་དུ་བ་དོན་ཆེ་གི །
མིང་ཆེན་དོན་ཆེན་ཐུག་བཏང་ན། །
དུ་མ་འཐེན་སྔོན་ན་འདང་རྒྱོབས། །
དུ་འཐེན་ནེ་ལོབས་རེ་སོང་ན། །
ཁྱོས་གཅོད་ཀི་རེ་བ་མ་འཛིན། །
ང་གསེར་ནག་འཁོར་ལོ་ཟེར་ནོ། །
ཁྱེད་དལ་གིས་བསྐོར་ན་དལ་གིས་འཁོར། །
ཁྱེད་བྲེལ་གིས་བསྐོར་ན་བྲེལ་གིས་འཁོར། །
ང་ཆི་ཡེ་བསྐོར་ན་དེ་ཡེ་འཁོར། །
ཕ་བཟང་བྱི་ལི་མིང་ཆེ་གི །
ཞང་བཟང་ཚ་མོ་དོན་ཆེ་གི །
མིང་ཆེན་དོན་ཆེན་ཐུག་བཏང་ན། །
རོགས་མ་རྩེ་སྔོན་ན་འདང་རྒྱོབས། །
རོགས་རྩེ་ཡེ་མཐུན་རེ་སོང་ན། །
ཁྱོས་འགལ་གི་རེ་བ་མ་འཛིན། །
ང་ཞང་བཟང་ཚ་མོ་ཟེར་ནོ། །
ཁྱོད་དལ་གིས་རྩེ་ན་དལ་གིས་རྩེ། །
༡5



རླུང་ཕར་གཡུག་ཚུར་གཡུག་ཞིག་ག །
འབབ་ཐུབ་བ་ཁྲིག་ཁྲིག་མེད་ཀི །
ང་ཕྱོགས་ཡོང་ཁུ་བྱུག་སྔོན་མོ། ། །
ང་འཕུར་ཡ་མེད་ལ་ཡོང་ནི་མིན། །
ངའི་འཕུར་ཡ་ངོམ་གི་ཡོང་ནི་མིན། །
འདིའི་ཕྱོགས་ཀི་བྲག་ག་བལྟ་འདོད་ཡིན། །
བྲག་ཐེམ་པ་བདེ་ན་འབབ་འདོད་ཡིན། །
ང་མ་རྩེ་རོགས་ཤིག་མེད་དྲ། །
ང་མ་རྩེ་རོགས་ཤིག་ཡོད་ནོ། །
མ་ན་ཆུང་བྱི་མོ་ཁྱོད་རེད། །
ཚིག་ཕར་བཤད་ཚུར་བཤད་ཅིག་ག །
རྩེ་ཐུབ་བ་ཁྲིག་ཁྲིག་མེད་ཀི །
ང་ཕྱོགས་ཡོང་ཕོ་གསར་བྱི་ལི། །
ང་རྩེ་རོགས་མེད་ལ་ཡོང་ནི་མིན། །
ངའི་རྩེ་རོགས་ངོམ་གི་ཡོང་ནི་མིན། །
སྡེ་ཆེན་པོ་རོགས་ལ་བལྟ་འདོད་ཡིན། །
ཞེ་སྣང་བ་མཐུན་ན་རྩེ་འདོད་ཡིན། ། །
ཁིས་དཀར་བོའི་ལབ་རྩེ་ཁྱོད་བྱོས། །
བལ་དཀར་བོའི་བལ་མདའ་ངས་འཐེན། །
འཐེན་བཏང་གི་ཉི་མ་ཞིག་ག །
ཚེ་གང་གི་དགྲ་ལྷ་ཉན་དགོས། །
སྟོད་དབུས་གཙང་འདུ་ཁང་ནང་ནས། །
བསང་གང་ཕུད་འདོད་ཕུད་མི་བྱེད། །
ངས་ཕུད་ན་བྱམས་པ་ཁྱོད་ཕུད། ། །
སྲོག་དམར་བོ་འབེན་ན་འཇོག་དུས། ། ་
ལྷ་བྱམས་པས་ཁས་ལེན་ཨེ་ཐུབ། །
དངུལ་དཀར་བོའི་རྣ་ལོང་ཁྱོད་བྱོས། །
གཡུ་བྱུ་རུའི་རྒྱན་ཆ་ངས་འདོགས། །
བཏགས་བཏང་གི་ཉི་མ་ཞིག་ག །
ཚེ་གང་གི་རྩེ་རོགས་ཉན་དགོས། །
ས་སྡེ་ཆེན་རྩེ་ར་ནང་ནས། །
རོགས་གང་རྩེ་འདོད་རྩེ་མི་བྱེད། །
ང་རྩེ་ན་ཆུང་ལོ་ ཁྱོད་རྩེ། །
དྲིན་ཕ་མ་ཡུལ་ནས་བསྐྱུར་དུས། ། །
རོགས་ཆུང་ལོས་ཁས་ལེན་ཨེ་ཐུབ། །
ང་མིང་ཆེན་རྟ་ཞིག་མིན་འདྲ། །
ཁྱོས་དོན་ཆེན་སྒ་ཞིག་སྟོད་དྲ། །
ས་བྱང་ལམ་གཅོད་དུས་ང་ལྟོས། །
གནམ་མ་བབས་ས་ཞིག་མེད་དྲ། ། །
གནམ་མ་བབས་ས་ཞིག་ཡོད་ནོ། །
སྟོད་བྲག་དམར་བྱ་ཚང་ནང་རེད། །
ང་མིང་ཆེན་རོགས་ཤིག་མིན་འདྲ། །
ཁྱོས་དོན་ཆེན་ཚིག་གསུམ་ཤོད་དྲ། །
རོགས་རྩེ་རྔ་སྐྱོང་དུས་ང་ལྟོས། ། །



སྨད་རྒྱ་ནག་དར་གི་འཁོར་ལོ་རེད། ། །
དེ་གཡས་སྐོར་གཡོན་སྐོར་བརྗེད་སོང་ཟིག ། །
ངས་མི་བརྗེད་འཁོར་ལོ་སྐོར་ར་འགྲོ ། །
ཇ་མེ་ཏོག་ཡང་འཛིན་ཟེར་ནོ། །
བསྐོལ་བཏང་ན་དམར་བོ་མཚལ་རེད། །
འཐུངས་བཏང་ན་སྐོམ་པའི་འདོད་རེད། །
སྨད་ཨ་མདོ་རྩེ་ཡུལ་དགོད་ཡུལ་རེད། །
ཚིག་སྔོན་བཤད་གཞུག་བཤད་བརྗེད་སོང་ཟིག །
ངས་མི་བརྗེད་ཚིག་གསུམ་བཤད་ལ་འགྲོ ། །
རོགས་ཆུང་ལོ་ཁ་ཚིག་ཅན་པོ། ། །
རྩེ་བཏང་ན་མཐུན་གི་གཞི་རེད། །
མཐུན་སོང་ན་དམར་ཆུང་སྲོག་རེད། །
ནགས་རྒྱ་རྫོང་ཁ་ལོ་གཡས་འཁོར་རེད། ། །
ཤིང་གསོམ་དཀར་ཁ་ལོ་གཡོན་འཁོར་རེད། །
ཁ་ལོ་འཁོར་འཁོར་ནགས་ག་འཁོར། །
ཤིང་ཚེར་མས་སྐྱོང་ཤེས་མ་བྱས་ན། །
ཤིང་རྩད་པ་སྐྱེ་ནོ་སྡོང་ཕྲུག་རེད། ། །
ས་ཡར་ལྟོས་བྱ་ཡག་རྫ་ནས། །
ཁྱོད་རྫ་ཆུ་མུ་ཏིག་འདྲ་བོ། །
གཅིག་འཐུང་འདོད་ཡིད་ན་ཡོད་དྲ། ། །
ཁྱོད་ཆུ་སྣ་དར་སྐུད་འདྲ་བོ། །
ཕྱོགས་གང་ང་འཐེན་ཡོད་སུས་ཤེས། །
ས་སྡེ་ཆེན་ཁ་ལོ་གཡས་འཁོར་རེད། །
རོགས་ཆུང་ལོ་ཁ་ལོ་གཡོན་འཁོར་རེད། །
ཁ་ལོ་འཁོར་འཁོར་རོགས་ག་འཁོར། །
རོགས་ཆུང་ལོ་སྐྱོང་ཤེས་མ་བྱས་ན། །
ཚིག་ལྗིད་མོ་བཤད་རྒྱུ་ན་ཆུང་རེད། ། །
ས་མར་ལྟོས་སྡེ་ཆེན་དཀྱིལ་ནས། །
རོགས་ཆུང་ལོ་ལྷ་སྐུ་འདྲ་བོ། །
གཅིག་རྩེ་འདོད་ཡིད་ན་ཡོད་དྲ། །
ཁྱོད་རྣམ་ཤེས་སྦྲང་མ་འདྲ་བོ། ། །
ཕྱོགས་གང་ང་འཁོར་ཡོད་སུས་ཤེས། །
ཝ་དམར་བོ་གོན་ན་འདོད་ན། །
ང་ཝ་ཕྲུག་ཡིན་རུང་སྐྱོན་མེད། །
ཕྱི་གྲ་ཁ་མཉམ་ན་གཅིག་ཡིན། །
ཆོས་ཆུང་ཆུང་རྡོ་རྗེ་གཅོད་པ། །
ངས་སྔོན་ཆད་བཏོན་ནི་མེད་དྲ། །
དེང་ཕྱིན་ཆད་བཏོན་རེ་བཏང་ན། །
ཚེ་གང་གི་ཁ་བཏོན་ཉན་དགོས། །
རོགས་ཆུང་ལོ་རྩེ་འདོད་ཡོད་ན། །
རོགས་ན་ཆུང་ཡིན་རུང་སྐྱོན་མེད། །
ཞེ་སྣང་བ་མཐུན་ན་གཅིག་ཡིན། །
རོགས་ཆུང་ཆུང་ལྷ་སྐུ་འདྲ་བོ། །
ང་སྔོན་ཆད་རྩེ་ནི་མེད་དྲ། །



དེང་ཕྱིན་ཆད་རྩེ་རེ་བཏང་ན། ། །
ཚེ་གང་གི་རྩེ་རོགས་ཉན་དགོས། །
རྒོད་ཐང་དཀར་འབབ་ས་ཉན་ན། །
རོགས་ཆུང་ལོ་སྙིང་ལ་རྗེ་བོ། །
རོགས་ཆུང་གི་བསམ་པས་མ་འཛིན། །
རོགས་ཁྱོད་ཚོའི་རྩེ་ཡ་ཉན་ན། །
ང་དེང་མ་ཆོས་པ་ཡིན་དུས། །
ཆོས་སྐུ་འབུམ་གླིང་ནས་བཏོན་ན། །
སྐད་བྱ་ཁྱུང་སྒར་ནས་གོ་གི ། །
ངའི་དེང་མའི་དགེ་རྒན་མེད་ན། །
ངས་དེང་སང་བཤད་ན་ལབ་རེད། །
ས་སྟག་ཚང་རི་ཡི་མགོ་ན། །
སྟག་ཁྱོད་འདྲ་ཡོད་ནོ་མ་ཤེས། །
སྟག་ཁྱོད་འདྲ་ཡོད་ནོ་ཤེས་ན། །
ང་རྫ་རི་ཉུག་གེ་ཆེ་འགྲོ །
ང་དེང་མ་རྩེ་བ་ཡིན་དུས། །
ས་སྡེ་ཆེན་དཀྱིལ་ནས་རྩེ་ན། །
སྐད་འཛམ་བུའི་གླིང་ནས་གོ་གི །
ངའི་དེང་མའི་རོགས་ལོ་མེད་ན། །
ངས་དེང་སང་བཤད་ན་ལབ་རེད། །
ས་སྡེ་ཆེན་ཚོ་དྲུག་གླིང་ན། །
རོགས་ཁྱོད་འདྲ་ཡོད་ནོ་མ་ཤེས། །
རོགས་ཁྱོད་འདྲ་ཡོད་ནོ་ཤེས་ན། །
ང་སྡེ་མཐའ་ཉུག་གེ་ཆེ་འགྲོ །
རྟ་མ་རྒྱུག་ཐོར་མོ་ཁག་མེད། །
མགོ་སྤྲུག་ཀི་འདུག་ནི་དཔེ་རེད། །
ཁྱོད་རྒྱབ་བ་གསེར་སྒ་བསྟད་ལེ། ། །
སྲབ་འཇོག་ཀི་འདུག་ར་ལོབས་འགྲོ །
ས་བྲག་དམར་མགོན་ཁང་ནང་ན། །
ལྷ་ཨ་ན་མ་ན་གཉིས་ཡོད། །
ལྷ་གཅིག་ག་མཆོད་པ་འབུལ་ཡོད། ། །
ལྷ་གཅིག་ག་གསེར་ཚོན་བཏང་ཡོད། །
མཇལ་ཐུབ་ཀི་སྨོན་ལམ་བཏབ་ཡོད། །
རོགས་མ་འགྲོགས་བྱི་མོ་ཁག་མེད། །
མགོ་སྒུར་རེ་འདུག་ནོ་དཔེ་རེད། ། །
ཁྱོད་སྙན་མོ་ཚིག་གསུམ་བཤད་ལེ། །
རོགས་འགྲོག་ཀི་འདུག་ར་ལོབས་འགྲོ །
ས་སྡེ་ཆེན་རྩེ་རའི་གྲོང་ན། །
རོགས་ཨ་ན་མ་ན་གཉིས་ཡོད། །
རོགས་གཅིག་ག་ཚིག་གསུམ་བཤད་ཡོད། །
རོགས་གཅིག་ག་རྟགས་ཤིག་བརྗེ་ཡོད། །
འགྲོག་ཐུབ་ཀི་སྨོན་ལམ་བཏབ་ཡོད། །
རི་ཆུང་ཆུང་བུམ་པ་འདྲ་བོ། །
རི་ཆུང་གི་བསམ་པས་མ་འཛིན། །



སྟོད་དབུས་གཙང་ས་ཆ་ཆ་ཡོད་ཡིན། ། །
ལྷ་བྱམས་པ་ཟེར་ནོ་ཆ་མེད་ཡིན། ། །
ཆ་ཡོད་ནོ་མཆོད་པ་འབུལ་ལ་འགྲོ །
ཆ་མེད་ན་ཕྱག་གསུམ་འཚལ་ལ་འགྲོ །
ལྷ་བྱིན་རླབས་ཆེ་ན་གཅིག་འདྲ་རེད། །
ས་སྡེ་ཆེན་དཀྱིལ་གི་རོགས་ལོ། །
ཁྱོད་ངོ་མས་འགྲོག་འདོད་ཨེ་ཡོད། །
ཁྱོད་ངོ་མས་འགྲོག་འདོད་མེད་ན། །
ང་བྱི་མོ་སྡུག་ག་མ་སྦྱོར། །
སེམས་སྐྱ་མོར་དྲན་ཤིང་མ་འཇོག །
རྨ་ཕ་རིའི་གཞུང་འདི་ཆ་ཡོད་ཡིན། །
རོགས་ཆུང་ལོ་ཟེར་ནོ་ཆ་མེད་ཡིན། ། །
ཆ་ཡོད་ཀི་རོགས་ལོ་རྩེ་ཡ་འགྲོ །
ཆ་མེད་ནོ་ཚིག་གསུམ་བཤད་ལ་འགྲོ །
ཞེ་སྣང་བ་མཐུན་ན་གཅིག་འདྲ་རེད། །
ཁ་ལ་གཞས་འཐེན་རྒྱུ་དགའ་དགའ་ཞིག །
ཆོས་མ་ཎི་འདོན་རྒྱུ་མ་དགའ་ཐལ། །
ཆོས་མ་ཎི་འདོན་རྒྱུ་དགའ་རྒྱུ་ན། །
ཚེ་ཕྱི་མའི་འགྲོ་རྟེན་བཅོས་ནས་ཡོད། །
བྱ་ཐང་དཀར་ད་རུང་ཆུང་ཆུང་རེད། །
བྲག་དམར་བོའི་ཐེམ་མ་མི་བོབ་ཀི ། །
བྱ་རེམ་མ་རེམ་མ་མ་ཟེར་དྲ། །
བྱ་ཡ་ར་ཡུན་གིས་འཁོར་ར་འབབ། །
རོགས་ཆུང་ལོར་ཞེ་མདངས་ཆེ་ཆེ་ཞིག །
ཡུལ་ཕ་མ་བརྩི་བཀུར་མ་བྱས་ཐལ། །
ཡུལ་ཕ་མ་བརྩི་བཀུར་བྱེད་རྒྱུ་ན། །
ཡུལ་ཕ་མའི་དྲིན་ལན་གསབ་བེ་ཡོད། །
མ་ང་ཚོ་ད་རུང་ལོ་ཆུང་རེད། །
ཕོ་ཁྱོད་ཚོའི་ཚིག་རྗེས་མི་ཆོད་ཀི །
རོགས་རེམ་མ་རེམ་མ་མ་ཟེར་དྲ། །
རོགས་ཡ་ར་ཡུན་གིས་འཁོར་ར་རྩེ། །
འབྲུག་དགུང་ནས་གྲགས་ག་ཁྱོད་ཤོག །
ཆར་འབབ་བ་བསུ་གི་ང་ཡོང་། །
རླུང་བསེར་བུས་འབབ་དབང་མ་བྱིན་ན། །
སུ་ཡིན་རུང་སྡུག་སྣང་མེད་ནི་བྱོས། །
ས་སྤང་དཀར་ཀླད་ཀི་མེ་ཏོག །
ཁྱོད་ངོ་མས་གད་ནི་ཨེ་ཡིན། །
ཁྱོད་ངོ་མས་གད་ནི་མིན་ན། །
ས་ནག་པོ་སྡུག་ག་མ་སྦྱོར། །
སྤང་སེར་བོར་དྲན་ཤིང་མ་འཇོག །
སྡེ་ཆེན་པོ་བརྒྱུད་ལ་ཁྱོད་ཤོག །
ཚིག་བཤད་ལ་བསུ་གི་ང་ཡོང་། །
དགྲ་ནག་པོས་ཐུག་དབང་མ་བྱིན་ན། །
སུ་ཡིན་རུང་སྡུག་སྣང་མེད་ནི་བྱོས། །
ནང་བྱ་བརྒྱ་དགུང་ང་ཚོགས་དུས་ན། །



བྱ་མང་བོས་ནམ་འཕང་མི་བསྟོད་ཀི །
ང་ཁེར་མོས་བསྟོད་ས་མི་འགྲོ་གི ། །
ངས་གསེར་ཡིག་དགོས་ནོ་མ་ཤེས། །
ངས་གསེར་ཡིག་དགོས་ནོ་ཤེས་ན། །
ངའི་ཕ་ས་གསེར་ལུང་རྫོང་ཡིན། །
，
ནང་རྟ་བརྒྱ་ཐང་ང་ཚོགས་དུས་ན། །
རྟ་མང་བོས་བྱང་ལམ་མི་གཅོད་ཀི ། །
ང་ཁེར་མོས་གཅོད་ས་མི་འགྲོ་གི །
རོགས་ཁྱོད་ར་ངེད་གཉིས་བར་ར། །
ངས་ལ་གཞས་དགོས་ནོ་མ་ཤེས། །
ངས་ལ་གཞས་དགོས་ནོ་ཤེས་ན། །
ངའི་ཕ་ཡུལ་གཞས་ཀི་རྫོང་ཡིན། །
ནང་ན་ཟླ་གྲོང་ང་ཚོགས་དུས་ན། །
རོགས་མང་བོས་ལ་གཞས་མི་ལེན་གི །
ང་ཁེར་མོས་ལེན་ས་མི་འགྲོ་གི ། །
ཆར་འདི་ཡི་འབབ་བ་མ་འདོད། །
ཆར་འདི་ཡི་འབབ་བ་འདོད་ན། །
ཕྲུག་མཐེབ་བརྒྱའི་ཆུ་ལཱ་ལོས་འཛིན། །
ང་མེད་རུང་གཞན་ནས་གཡོར་མོ། །
དགུང་ཨ་སྔོན་མ་བརྡུང་མཁར་རེད། །
འབྲུག་ཕོ་ཆུང་མ་བཞེངས་ལྷ་རེད། ། །
ཆར་ཟིལ་མ་འཛད་མེད་མཛོད་རེད། ། །
ཆར་འཛད་མེད་མཛོད་བདག་འབྲུག་རེད། །
ཁ་ལ་གཞས་ལེན་དགོས་མ་འདོད། །
ཁ་ལ་གཞས་ལེན་དགོས་འདོད་ན། །
ཁ་ལ་གཞས་ཚིག་རྐང་ལོས་བསྒྲིག །
ངས་མི་ཤེས་སྡེ་ནས་སློབ་མོ། །
ཛ་ཁྱ་ཡག་མ་བརྡུང་མཁར་རེད། ། །
འབྲོང་བྲེ་སེར་མ་བཞེངས་ལྷ་རེད། །
རྩྭ་རྩི་ཏོག་འཛད་མེད་མཛོད་རེད། །
རྩྭ་འཛད་མེད་མཛོད་བདག་འབྲོང་རེད། །
སྡེ་ཆེན་པོ་མ་བརྡུང་མཁར་རེད། །
རོགས་ཆུང་ལོ་མ་བཞེངས་ལྷ་རེད། །
ཁ་ལ་གཞས་འཛད་མེད་མཛོད་རེད། །
ཚིག་འཛད་མེད་མཛོད་བདག་རོགས་རེད། ། །
ངའི་བློ་རྟ་སྒ་གི་བར་ར། ། །
ངས་འབྲེལ་ཞིག་བཞག་ན་འདོད་ཡོད། །
སྒ་གཡོག་གྲུ་བཞི་མེད་ན། །
འབྲེལ་ཅི་ཡིས་འཇོག་དགོས་ཤེས་མེད། །
རོགས་ཁྱོད་ར་ངེད་གཉིས་བར་ར། །
ངས་འབྲེལ་ཞིག་བཞག་ན་འདོད་ཡོད། །
ཚིག་སྙན་མོ་ལ་གཞས་མེད་ན། །
འདི་ཤོག་དཀར་ཤོག་དམར་བར་ར། ། །



འབྲེལ་ཅི་ཡིས་འཇོག་དགོས་ཤེས་མེད། །
མགོ་ཝ་མོ་ཞྭ་གི་སྟེང་གི །
ས་སྐུ་འབུམ་ཇ་ལ་ཡག་ཀི །
ནམ་ཡིན་རུང་ཉོ་ན་འདོད་ཀི །
ས་སྡེ་ཆེན་རྩེ་ས་རྩེ་ཡུལ། །
སྡེ་ཆེན་པོ་གཡུང་དྲུང་སྒོ་བཞི། །
རོགས་ཆུང་ལོ་མེ་ཏོག་གད་འདྲ། །
ཚིག་སྙན་མོ་དྲི་བསུང་འཐུལ་འདྲ། །
ཚེ་གཅིག་ཀི་སྐྱབས་ས་རེ་ས། །
ཁའི་དུང་སོ་སུམ་ཅུའི་བར་གི །
ཁ་ལ་གཞས་ལེན་སྲོལ་ཡག་ཀི །
ནམ་ཡིན་རུང་རྩེ་ན་འདོད་ཀི །
སྟོད་གཡུ་ལོའི་རྟ་རའི་ནང་ནས། །
རྟ་མ་ཞོན་མ་རྒྱུག་བསྡད་ན། །
ཕྱི་སྡེ་བར་བཤད་རྒྱུ་མང་གི ། །
རྟ་ཞོན་ནེ་བྱང་ལམ་བཅད་ན། །
ལྷག་མཚམས་མེ་བཤད་རྒྱུ་མེད་ཀི །
ང་རྟ་མེད་ཁྱམ་པ་བྱི་ལི། །
རྟ་ཉོ་གི་སྟོད་ལ་སོང་དུས། །
སྟོད་སོག་པོའི་རྟ་བརྒྱའི་རྒྱབ་ནས། །
རྐྱང་འདྲ་གི་རྟ་ཞིག་རིག་ཐལ། །
ངའི་བློ་རྟ་དེ་ནས་རྙེད་ཐལ། །
ས་སྡེ་ཆེན་ཚོ་དྲུག་གྲོང་ནས། །
རོགས་མ་རྩེ་མ་འགྲོགས་བསྡད་ན། །
ཕྱི་སྡེ་བར་བཤད་རྒྱུ་མང་གི །
རོགས་རྩེ་ཡེ་འགྲོགས་རྔ་བསྐྱངས་ན། །
ལྷག་མཚམས་མེ་བཤད་རྒྱུ་མེད་ཀི །
ང་རོགས་མེད་ཁ་ཁྱམ་བྱི་ལི། །
རོགས་བཙལ་གི་སྡེ་ཡ་སོང་དུས། །
ས་སྡེ་ཆེན་རོགས་བརྒྱའི་རྒྱབ་ནས། །
ལྷ་འདྲ་གི་རོགས་ཞིག་རིག་ཐལ། །
ངའི་ཚེ་འགྲོགས་དེ་ནས་རྙེད་ཐལ། །
རྗེ་བླ་མ་བྱང་སེམས་ཅན་པོ། །
ཕྱག་དད་པའི་ས་ནས་ལོངས་ན། །
ངའི་རྣམ་ཤེས་སྦྲང་མ་འདྲ་བོ། །
ཁྱོས་སྐྱིད་ས་ཞིག་ག་འདྲེན་དགོས། །
སྟོད་དབུས་གཙང་ཆོས་ས་ཆོས་ཡུལ། །
ཇོ་སེར་པོ་ཉི་མ་ཤར་འདྲ། །
རྗེ་བླ་མ་ཉི་ཟེར་འཕྲོས་འདྲ། །
གསུང་སྙན་མོ་བདུད་རྩི་བབ་འདྲ། །
ཚེ་ཕྱི་མའི་སྐྱབས་ས་རེ་ས། །
རོགས་ཆུང་ལོ་སྙིང་ལ་རྗེ་བོ། །
རོགས་རྩེ་ཡེ་ཁ་སེམས་མཐུན་ན། །
ཞེ་སྣང་བ་དར་སྐུད་འདྲ་བོ། །
ཁྱོས་སྐྱིད་ས་ཞིག་ག་འདྲེན་དགོས། །



ཞིང་ལོ་ཡག་སྙེ་མ་ཟེར་ནོ། །
དབྱར་དྲུག་པའི་མེ་ཏོག་རྒྱས་ནི་རེད། །
ཟླ་བདུན་པའི་འབྲས་བུ་སྨིན་ནི་རེད། །
སྤྲིན་དཀར་ནག་གཉིས་ཀའི་མཚམས་ནས། །
འབྲུག་གྲགས་ན་འདོད་ནོ་དེའི་རྐྱེན་ཡིན། །
སྟོད་རྒྱ་རྫོང་ནགས་ནས་དལ་ནི་རེད། །
འདི་རྒྱ་གར་ཡུལ་ནས་འགོར་ནི་རེད། །
བྱ་འུ་གཉིས་གཤོག་སྣེ་གཤིབ་ནི་རེད། །
རོགས་བྱི་ལི་བྱི་མོ་གཉིས་ཀ །
ས་གཡུ་ལུང་སྡེ་ནས་དལ་ནི་རེད། །
གླིང་མི་ཁའི་ཁ་ནས་འགོར་ནི་རེད། །
འུ་གཉིས་ཀའི་སྣང་བ་གཤིབ་ནི་རེད། །
ཁྱོད་ཞང་བཟང་ཚ་མོ་ཟེར་ནོ། །
ལོ་བཅོ་ལྔའི་ཤ་རྩ་དཀར་ནི་རེད། ། །
ལོ་ཉི་ཤུའི་དམར་མདངས་ཡོད་ནི་རེད། །
ས་འདི་ཕྱོགས་རྩེ་བའི་གྲུབ་ནས། །
ང་རྩེ་ན་འདོད་ནོ་དེའི་རྐྱེན་ཡིན། ། །
ས་ཀ་མདོའི་སྡོང་རྭའི་ནང་ན། །
ཤིང་དྲང་མོའི་སྡོང་བོ་བཅད་ཡོད། །
ཕྱི་ཀ་མགོ་རི་མོ་ཁྱོས་སྤྲོད། ། །
ནང་ཀ་རྟིང་ཀ་རྡོ་ངས་བཙལ། །
འདོ་རིག་རྟ་བོའི་གོང་ན། །
གསེར་སྲང་སྟོང་གི་སྒ་ཡོད། །
རྒྱུག་ར་གོམ་པའི་བར་ན། །
སུམ་སྒྲོག་ཕྲ་མོའི་ཁྲིམས་ཡོད། །
རྟ་རང་རང་འགྲོ་ཤེས་བྱས་ན། །
ཁྲིམས་དེ་འདྲ་ཞིག་ག་སྐྱོན་མེད། །
ས་སྡེ་ཆེན་ན་ཟླའི་ནང་ན། ། །
ཞེ་མཐུན་པའི་རོགས་ལོ་བཙལ་ཡོད། །
ཕྱི་ཁ་ལེན་ཚིག་བརྩི་ཁྱོས་བྱོས། །
ནང་ཁ་བརྡ་བཀོད་པ་ངས་རྒྱག །
རོགས་ཁ་ཡ་ན་ཟླའི་ཁ་ན། །
ཁ་ལ་ལ་རྗེ་བཙུན་མགུར་ཡོད། །
ཞེ་འདང་ཚིག་སྒོའི་བར་ན། །
མགོ་བདག་བཟའ་བའི་ཁྲིམས་ཡོད། །
རོགས་རང་རང་རྩེ་ཤེས་བྱས་ན། །
ཁྲིམས་དེ་མོ་ཞིག་ག་སྐྱོན་མེད། །
སྟོད་དབུས་གཙང་དག་པའི་ཞིང་ཁམས་རེད། །
ཆོས་དཀར་པོ་སྤྲིན་དཀར་འཕྱུར་འདྲ་རེད། །
རྗེ་བླ་མ་ཉི་མ་ཤར་འདྲ་རེད། །
གསུང་མགུར་མ་གཡུ་འབྲུག་གྲགས་འདྲ་རེད། །
ཁྱོའི་བྱིན་རླབས་ཉི་འོད་ཤར་འདྲ་བོ། །
ཚེ་འདི་ཕྱི་གཉིས་ཀའི་སྤྱི་མ་རེད། །
བྱ་ཁུ་བྱུག་འཇོལ་མོ་གཉིས་ཀ །
སྡེ་ཆེན་པོ་ཚེ་འབར་རྐོང་བོ་རེད། །



ནང་ན་ཟླ་མར་ཁུ་འཁྱིལ་འདྲ་རེད། །
རོགས་ཆུང་ལོ་དཀྱིལ་གི་སྡོང་གསེས་རེད། ། །
ཁ་ལ་ལ་མར་མེ་སྒྲོན་འདྲ་རེད། ། །
ཞེ་སྣང་བ་འོད་སྣང་ཤར་འདྲ་རེད། །
ཞག་ཉིན་མཚན་གཉིས་ཀའི་སྤྱི་མ་རེད། །
ང་གྱི་རྒྱ་གཡུ་ལོ་ཟེར་ནོ། །
ཕྱི་སྤུ་ཁ་ཡག་རྒྱུ་མེད་རུང་། །
ནང་གོམ་ལག་འཛོམས་གི་རྟ་ཡིན། །
ང་ཁ་ཁྱམ་བྱི་ལི་ཟེར་ནོ། །
ཕྱི་ཕོ་སྒོ་ཡག་རྒྱུ་མེད་རུང་། །
ཁ་མགུར་མ་ཅན་གི་རོགས་ཡིན། །
ང་ཨ་སིང་གྱོ་རྒྱ་ཟེར་ནོ། །
ཕྱི་སྤུ་ཁ་ཡག་རྒྱུ་མེད་དྲ། །
རྒྱུག་གོམ་པའི་ས་ན་ཡོད་ནི་རེད། །།
སྟོད་བྱང་ལམ་ས་ནས་གཅོད་ནི་རེད། །
ཁྱོད་ཞོན་ན་འདོད་ནོ་ཁོ་ཐག་ཡིན། །
སྟོད་དབུས་གཙང་ཡུལ་གི་བླ་མ། །
མཇལ་འདོད་ན་མཇལ་ཁ་བདེ་ས། །
རེ་བཞག་ན་རྣམ་ཤེས་འདྲེན་མཁན། །
ཞེ་བསམ་པས་དད་པ་བྱས་ན། །
ཚེ་ཕྱི་མའི་དོན་དག་ཁྱོད་གསལ། །
ང་ཁ་ཁྱམ་བྱི་ལི་ཟེར་ནོ། །
ཕྱི་ཕོ་སྒོ་ཡག་རྒྱུ་མེད་དྲ། །
གཏམ་ཁ་ལྕེ་ས་ནས་བདེ་ནི་རེད། །
ཞེ་སྣང་བའི་ས་ནས་མཐུན་ནི་རེད། །
ཁྱོད་རྩེ་ན་འདོད་ནོ་ཁོ་ཐག་ཡིན། ། །
ས་སྡེ་ཆེན་དཀྱིལ་གི་རོགས་ལོ། །
རྩེ་འདོད་ན་རྩེ་ཁ་བདེ་ས། །
རེ་བཞག་ན་རེ་བ་སྐོང་མཁན། །
ཞེ་བསམ་པས་འཁོར་བ་བསྐྱངས་ན། །
ཚེ་འདི་ཡི་དོན་དག་ཁྱོད་གསལ། །
བོའུ་འཁུར་ན་སན་པཱ་གླིང་བཞི་ཁུར། །
བོའུ་སན་པཱ་ཁུར་ན་བསོ་མོ་རེད། །
ཁ་སྐག་སེ་གྲགས་ན་སྐྱིད་པོ་རེད། །
ཤ་རབ་སེ་རྫོགས་ན་དགེ་བ་ཡིན། །
་
མཁར་སྐྱ་མོའི་གྱང་རྟིང་རྡོ་ཡིན། །
རྡོ་གོར་མོར་རིམ་པ་དགུ་ཡིན། །
ལོག་སོང་ན་སྔོན་གི་ལས་རེད། །
རོགས་རྩེ་ན་ཁ་ཁྱམ་བྱི་ལིར་རྩེ། །
ང་ཁ་ཁྱམ་བྱི་ལི་བསོ་མོ་ཡིན། །
ཁ་ཚིག་གསུམ་བཤད་ན་སྐྱིད་པོ་ཡིན། །
ཤ་མཆིན་པ་གླན་ན་དགེ་བ་ཡིན། །
རོགས་ཆུང་ལོའི་ཁ་ཚིག་མགུར་ཡིན། །
མགུར་སྙན་མོའི་རྩ་བ་ཆོས་ཡིན། །
འགལ་སོང་ན་སྔོན་གི་ལས་རེད། །



རྟ་འདོ་བ་སྙིང་ལ་རྗེ་བོ། །
རྒྱུག་གོམ་པ་ཁ་ཐོག་མིག་ཐོག་རེད། །
ཕྱི་སྤུ་ཁ་བསམ་ཐོག་འདོད་ཐོག་རེད། །
མི་རྐང་ཐང་ཞིག་ཀི་མཁོ་ཐོག་རེད། །
རོགས་གྲོང་ནས་འཛིན་གི་འདུག་ནོ། །
ངའི་བསམ་པ་བཙོག་ནི་མ་རེད། །
རོགས་ཆུང་ལོའི་སྐྱེ་བ་བླངས་བཏང་ན། །
ང་ངོ་མ་རང་དབང་མེད་བཏང་ཐལ། །
རོགས་ཆུང་ལོ་སྙིང་ལ་རྗེ་བོ། །
ཡག་མོ་སྒོ་ཁ་ཐོག་མིག་ཐོག་རེད། །
ཞེ་སྣང་བ་བསམ་ཐོག་འདོད་ཐོག་རེད། །
ང་རྐྱལ་སྟོང་ཞིག་ཀི་མཁོ་ཐོག་རེད། །
རྟ་གྱོ་སེར་བློ་རྟ་བྱེད་ན། །
སྒ་བེ་སིང་རྒྱབ་བ་བསྟོད་རྒྱུ། །
སྲབ་བསིལ་མས་སྔོན་ནས་ཁྲིད་རྒྱུ། །
དེ་བྱས་ན་བློ་རྟ་དགའ་དགོས། །
སྤྱང་དར་མ་ཁ་ལྟོ་ཆེ་ནི་རེད། །
ལུག་མཚེར་མོ་ཤ་ཤེད་ཡོད་ནི་རེད། །
སྟོད་སྤང་དཀར་ཁ་རི་ཉུག་གྲངས་ང་། །
བཟུང་བཏང་ན་མིན་གི་མི་འདོད་ཀི །
རོགས་ཆུང་ལས་ལ་ལ་ལེན་ན། །
ངས་ཁ་དགའ་ངོ་དགའ་བཤད་རྒྱུ། །
ཁ་ལ་ལའི་སྒྲུང་གླུ་ལེན་རྒྱུ། །
དེ་བྱས་ན་ཆུང་ལོ་དགའ་དགོས། །
，
-
སྟག་ཤ་ར་འདོད་ཆགས་ཆེ་ནི་རེད། །
མ་བུ་མོ་སྣང་བ་མཐུན་ནི་རེད། །
ས་སྡེ་ཆེན་ཁ་རི་ཉུག་གྲངས་ང་། །
བཟུང་བཏང་ན་མིན་གི་མི་འདོད་ཀི །
སྟོད་དབུས་གཙང་ལྷ་ཁང་མཐོ་གི །
ཆོས་དཀར་པོའི་བསྟན་པ་རྒྱས་གི །
རྗེ་བླ་མའི་སྐུ་ཚེ་བརྟན་གི །
སེམས་ཆོས་དད་ཅན་གི་མཇལ་བས། །
ཕྱག་མཚལ་ན་བྱིན་རླབས་ཡོད་ཀི །
ང་རི་སྤྱང་སྔོན་མོ་ཟེར་ནས། །
ལུག་ཐང་ནས་འཛིན་གི་འདུག་ནོ། །
ངའི་བསམ་པ་བཙོག་ནི་མ་རེད། །
སྤྱང་དར་མའི་སྐྱེ་བ་བླངས་བཏང་ན། །
ང་ངོ་མ་རང་དབང་མེད་བཏང་ཐལ། །
སྡེ་ཆེན་པོའི་ཁ་ཞེང་ཆེ་གི །
ནང་ན་ཟླ་ཁ་མགོ་ཡོད་ཀི ། །
རོགས་ཆུང་ལོའི་ཁ་སེམས་དྲང་གི །
ཁ་ལ་ལ་ཅན་གི་རོགས་ལོ། །
གླུ་བླངས་ན་ལན་པ་ཡོད་ཀི །
ང་ཁ་ཁྱམ་ཁ་འཁོར་ཟེར་ནོས། །



དངུལ་དཀར་པོ་དེ་ཡེ་བླངས་ནི། །
སྨད་རྒྱ་ནག་ཞིང་ས་བར་མ་ན། །
ཞིང་ལོ་ཡག་སྙེ་མ་ལྡེམ་མེ་ཡོད། །
མགོ་འབྲས་བུ་གསེར་འོད་ལམ་མེ་ཡོད། ། །
སྤྲིན་དཀར་ནག་གཉིས་ཀའི་བར་མཚམས་ན། །
འབྲུག་གྲགས་ཀི་ཡོང་ན་འདོད་ཀོ་ཀི ། །
ས་སྡེ་ཆེན་རྩེ་ར་ནང་གི །
རོགས་ཆུང་ལོ་ཁ་ཚིག་ཅན་པོ། ། །
འགྲོག་ཐུབ་བ་བསམས་མེ་ཡོང་ནི། །
ཚིག་སྙན་མོ་དེ་ཡེ་བཤད་ནི། །
སྨད་མདོ་ཁམས་ས་གི་དཀྱིལ་འཁོར་ན། ། །
སྨན་བུ་མོ་དུང་ར་གྱིག་གེ་ཡོད། །
གཟུགས་སྐྱེས་ཡག་སྨྱུག་མ་ལྡེམ་མེ་ཡོད། །
སྡེ་ཕྱི་ནང་གཉིས་ཀའི་བར་མཚམས་ན། །
གླུ་བླངས་ངེ་རྩེ་ན་འདོད་ཀོ་ཀི །
རྟ་རྒྱུག་ནི་ཅན་ཞིག་ང་མིན། །
ཁྱོས་ཟི་ལིང་གསེར་སྒ་སྟོད་ལ། །
གསེར་སྲབ་བསིལ་མ་སྐྱོན་འདྲ། །
ཁ་ལ་ཐུར་མེད་ལ་ང་རྒྱུག ། །
སྟོད་དབུས་གཙང་འདུ་ཁང་ནང་ན། །
ཆོས་གསུང་གི་མཚན་ལྡན་བླ་མས། །
ཁ་མི་དལ་མ་ཎི་འདོན་གི །
ལག་མི་དལ་ཕྲེང་བ་འདྲེན་གི །
བོད་དད་པ་ཅན་གི་འདོད་རེད། །
རོགས་རྩེ་ནི་ཅན་ཞིག་ང་མིན། །
ཁྱོས་མི་འགྱུར་ཚིག་ཅིག་ཤོད་ལ། །
ཚིག་ཉིང་མནའ་གིས་ནོན་དྲ། །
ཞག་ཉིན་མཚན་མེད་ལ་ང་རྩེ། །
ས་སྡེ་ཆེན་རྩེ་ར་ནང་ན། །
གླུ་ལེན་གི་ན་ཆུང་རོགས་ལོ། །
ཁ་མི་དལ་ལ་གཞས་འཐེན་གི །
ལག་མི་དལ་ལག་འཇུ་བྱེད་ཀི །
ཕོ་རྩེ་འདོད་ཅན་གི་འདོད་རེད། །
དགུང་ཨ་སྔོན་ཨ་དབྱིངས་དཀྱིལ་ནས། །
འབྲུག་ལྗང་ལོའི་དཀྱིལ་འཁོར་སྟེང་ནས། །
ཆར་འབབ་འདོད་ཡིད་ན་མེད་དྲ། །
དགུང་སྔོན་པོས་ཁ་རེ་བུད་ལེ། །
འབྲུག་ལྗང་ལོས་ཚིག་ཅིག་བཤད་ལེ། །
ཆར་མ་བབས་ས་ལ་མ་ཐལ། །
སྨད་རྒྱ་ནག་ཚོང་ར་ནང་གི །
གོས་འབྲུག་མ་འཁོར་ལོ་མ་བོ། །
ཉོ་ཐུབ་བ་བསམས་མེ་ཡོང་ནི། །
1
སྡེ་ཆེན་པོ་ཨ་དབྱིངས་དཀྱིལ་ནས། །
ནང་ན་ཟླའི་དཀྱིལ་འཁོར་སྟེང་ནས། །
རོགས་རྩེ་འདོད་ཡིད་ན་མེད་དྲ། །
35



སྤྲིན་དཀར་པོས་དུངས་ནོ་རང་རེད། །
ཕ་ཨ་ཁུས་ཁ་རེ་བུད་ལེ། །
ནང་ན་ཟླས་ཚིག་ཅིག་བཤད་ལེ། །
རོགས་མ་རྩེ་ས་ལ་མ་ཐལ། །
རོགས་ཆུང་ལོ་སྡེ་ནས་ཡོང་དུས། །
ཕོ་ང་ཚོའི་སེམས་ན་དུངས་ཡོད། །
རོགས་ཆུང་ལོར་དུངས་ཀ་མེད་ན། །
ཕོ་ང་ཚོ་དུངས་ནོ་རང་རེད། །
རྟ་ཁྱོད་ར་འུ་གཉིས་ཆ་མེད་ཡིན། །
ཆ་ཡོད་ནི་རྟ་ཞིག་གང་ན་ཡོད། ། །
འགྲོ་གོམ་གསུམ་སྤོས་ན་ཆ་ཡོད་རེད། །
རོགས་ཁྱོད་ར་འུ་གཉིས་ཆ་མེད་ཡིན། །
ཆ་ཡོད་ནི་རོགས་ཤིག་གང་ན་ཡོད། །
ཁ་ཚིག་གསུམ་བཤད་ན་ཆ་ཡོད་རེད། །
རྟ་གྲོ་རིས་གོམ་པ་མེད་ན། །
ང་སྔོ་རིར་ཞོགས་ར་མ་སློང་། །
རྐྱེའུ་རྒྱ་མོའི་སྙིང་འཕྱས་རྫ་ཡིན། །
རོགས་ཆུང་ལོ་རློམ་པ་མེད་ན། །
ང་བུ་མོར་ཞོགས་ར་མ་སློང༌། །
ནང་ན་ཟླའི་སྙིང་འཕྱས་ལྔ་ཡིན། །
ས་བླ་བྲང་བཀྲ་ཤིས་འཁྱིལ་ནས། །
བྲག་མགོན་པོ་ལྷ་སྐུ་རང་བྱོན། །
ངས་སྔོན་ཆད་མཇལ་ནི་མེད་དྲ། །
མགོ་གསེར་ཏོག་བཞེངས་སྲོལ་བཤད་ན། །
ཞྭ་ཕུད་ལེ་མཇལ་ན་འདོད་ཀི །
སྟོད་དབུས་གཙང་ཆོས་ས་ཆོས་ཡུལ་རེད། །
ལྷ་མཇལ་དགོས་བསམ་མེ་ཡོང་ནི་ཡིན། །
ཕྱག་སྐོར་བ་དེ་ཡེ་བརྒྱབ་ནི་ཡིན། །
སྡེ་ཆེན་པོ་ཚོ་དྲུག་གླིང་ནས། །
རོགས་མིང་ཆེན་ཕ་བཟང་བུ་ཚ། །
ང་སྔོན་ཆད་རྩེ་ནི་མེད་དྲ། །
རོགས་རྩེ་སྲོལ་མཐུན་སྲོལ་བཤད་ན། །
གླུ་བླངས་ངེ་རྩེ་ན་འདོད་ཀི །
སྡེ་ཆེན་པོ་རྩེ་ཡུལ་དགོད་ཡུལ་རེད། །
རོགས་རྩེ་དགོས་བསམ་མེ་ཡོང་ནི་ཡིན། །
ཁ་ལ་ལ་དེ་ཡེ་བླངས་ནི་ཡིན། །
དགུང་ཉི་མ་ཚང་ནས་ཤར་དུས། །
སྤྲིན་དཀར་པོའི་སེམས་ན་དུངས་ཡོད། །
དགུང་ཉི་མར་དུངས་ཀ་མེད་ན། །
དགུང་སྔོན་པོ་དགོས་ནོ་འབྲུག་རེད། །
འབྲུག་ལྗང་ལོ་དགོས་ནོ་ཆར་རེད། །
ཆར་ཟིལ་མ་འབྲུག་ཀི་རྒྱན་རེད། །
36



ཆོས་འདོན་གི་བན་ཆུང་ཐོན་ཡོད། །
གྲོང་ཆེན་པོར་དགོས་ནོ་རོགས་རེད། །
རོགས་ཆུང་ལོར་དགོས་ནོ་ཚིག་རེད། །
ཚིག་སྙན་མོ་རོགས་ཀི་རྒྱན་རེད། །
སྡེ་ཆེན་པོ་རྩེ་རའི་ནང་ན། །
ཁ་ལ་གཞས་མཛོད་ལ་མནན་ཡོད། །
ཁྱོས་མཛོད་ཀི་མཛོད་སྒོ་ཕྱེས་ར། །
རོགས་རྩེ་གི་བྱི་ལི་ཐོན་ཡོད། །
སྟོད་དབུས་གཙང་གསེར་ཏོག་སེར་པོ་ཅན། །
སྒོ་གྲུ་བཞི་མེ་ལོང་པ་ཏྲ་ཅན། །
སྒོ་ཕྱེས་ར་ལྷ་སའི་ཇོ་ཁང་རེད། །
ཇོ་སེར་པོ་མཇལ་གི་ཐོན་ནས་ཡོད། །
སྦྲ་མཐིང་སྨུག་རས་གི་སྒོ་དར་ཅན། །
སྒོ་གྲུ་བཞི་མེ་ལོང་པ་ཏྲ་ཅན། །
སྒོ་ཕྱེས་ར་འཇིག་རྟེན་རྩེ་ཡུལ་རེད། །
ང་རྩེ་གི་བྱི་ལི་ཐོན་ནས་ཡོད། །
རྟ་རྒྱུག་སའི་ཐང་ང་ཐོན་ན། །
རྟ་རྒྱུག་སྲོལ་རྣམ་པ་གཉིས་ཡོད། །
རྟ་གོམ་ཆེན་གོམ་པ་ལེན་སྲོལ་གཅིག །
རྟ་མགྱོགས་མ་བང་གིས་རྒྱུག་སྲོལ་གཉིས། །
དེ་གཉིས་ཀའི་ནང་ནས་རྟ་གིས་འདོམས། །
ང་དབུས་གཙང་ཡུལ་གི་ཡིན་འདྲ། །
ལྷ་མཇལ་གི་བདག་པོ་ང་མིན། ། ་
སེམས་བསམ་པའི་མཇལ་འདོད་ཡོད་ན། །
དོན་དམ་པའི་ལྕགས་ལུང་ངས་འབྱེད། །
རོགས་རྩེ་སའི་སྡེ་ཡ་ཐོན་ན། །
རོགས་རྩེ་སྲོལ་རྣམ་པ་གཉིས་ཡོད། །
ཚིག་སྙན་མོ་ཚིག་ཀིས་རྩེ་སྲོལ་གཅིག །
ཁ་ལ་གཞས་སྣང་བ་མཐུན་སྲོལ་གཉིས། །
དེ་གཉིས་ཀའི་ནང་ནས་རོགས་ཀྱིས་འདོམས། །
ང་སྡེ་ཆེན་གྲོང་གི་ཡིན་འདྲ། །
ནང་ན་ཟླའི་བདག་པོ་ང་མིན། །
སེམས་བསམ་པའི་རྩེ་འདོད་ཡོད་ན། །
དོན་དམ་པའི་ལ་ལ་ངས་ལེན། །
ང་སྟོད་ནས་ཡོང་གི་རྟ་ཉོ་ཡིན། །
ཕྱི་སྤུ་ཁ་མེད་ན་མི་གཏམ། །
རྒྱུག་གོམ་ལག་མེད་ན་མི་ཉོ། །
སྟོད་དབུས་གཙང་ཆོས་རའི་ནང་ན། །
ཆོས་ཀུན་རིག་མཛོད་ལ་མནན་ཡོད། །
ཁྱོས་མཛོད་ཀི་མཛོད་སྒོ་ཕྱེས་ར། །
ང་སྨད་ནས་ཡོང་གི་རྩེ་བ་ཡིན། །
ཡག་མོ་སྒོ་མེད་ན་མི་འགྲོག །
ཁྲེལ་རློམ་པ་མེད་ན་མི་རྩེ། །



རྟ་ཉོ་ན་ཨ་རིག་རྡོ་རྟ་ཉོས། །
ས་དོག་མོ་ལམ་མ་བྱང་མ་ཡིན། ། །
རྒྱོའུ་རྒྱ་མོ་འདེད་ཀི་ཐར་མ་ཡིན། །
སྟོད་བྲག་དམར་བྱ་ཚང་དཀྱིལ་ནས། །
བྱ་འཕུར་རྒྱུ་ལམ་མ་ལངས་ཡོད། །
ང་འཕུར་གྲོགས་མེད་ལ་སྒུག་ཡོད། །
ངའི་འཕུར་གྲོགས་གླག་མོ་ཁྱོད་བྱོས། །
རླུང་བསེར་བུ་མིན་ནས་དགྲ་མེད། །
དགྲ་ཡོད་ཕྱོགས་ས་ནས་ང་འདུག །
ཕྱོགས་གང་ང་འཕུར་རྒྱུ་ཁྱོས་ལྟོས། །
རོགས་རྩེ་ན་ཞང་བཟང་ཚ་མོར་རྩེས། །
གཏམ་མི་ཁའི་ཕྱོགས་ག་བྱང་མ་ཡིན། །
རོགས་གྲོང་ནས་རྩེ་གི་ཐར་མ་ཡིན། །
རྟ་མེད་དུས་རྟ་ཞིག་འདོད་ཀི ། །
རྟ་ཡོད་དུས་འཕྲ་ཁར་སྐྱག་ཀི །
འཕྲ་གཞུག་ག་བསྒྱུར་ར་ཞོན་ན་འགྲོ །
སྡེ་ཆེན་པོ་རྩེ་རའི་ནང་ནས། །
རོགས་རྩེ་རྒྱུ་ལམ་མ་ལངས་ཡོད། །
ང་རྩེ་རོགས་མེད་ལ་སྒུག་ཡོད། །
ངའི་རྩེ་རོགས་བྱི་མོ་ཁྱོད་བྱོས། །
གཏམ་མི་ཁ་མིན་ནས་དགྲ་མེད། །
དགྲ་ཡོད་ཕྱོགས་ས་ནས་ང་འདུག །
གྲོང་གང་ནས་རྩེ་རྒྱུ་ཁྱོས་ལྟོས། །
རོགས་མེད་དུས་རོགས་ཤིག་འདོད་ཀི །
རོགས་ཡོད་དུས་མི་ཁར་སྐྲག་ཀི ། །
ཁ་གཞུག་ག་བསྒྱུར་ར་འགྲོགས་ག་འགྲོ །
ལུག་མཚེར་དཀར་སྙིང་ལ་རྗེ་བོ། །
མགོ་སྒུར་རེ་རམ་དཀར་ཟོ་ར། །
སྤྱང་དར་མ་མིན་ནས་དགྲ་མེད། །
དགྲ་ཡོད་ཕྱོགས་ས་ནས་ང་འདུག །
ལུག་ཅི་ཡིས་འཚོ་དགོས་ངས་བལྟ། །
དགུང་ཨ་སྔོན་ལྷོ་རྒྱ་ཡག་ཀི ། །
ཆར་ཟིལ་མ་འབབ་ན་འདོད་ཀི །
འབྲུག་གྲགས་ཀི་བསྡད་ན་སྐྱག་ཀི །
སྡེ་ཆེན་པོ་ཁ་ཞེང་ཆེ་གི ། །
རོགས་དགའ་ལོར་འགྲོགས་ན་འདོད་ཀི །
ཁྱིམ་བཟའ་བས་སྡིགས་ན་སྐྲག་ཀི །
རོགས་ཆུང་ལོ་སྙིང་ལ་རྗེ་བོ། །
ཞེ་ལྷོད་ལ་ཚིག་གསུམ་ཤོད་དྲ། །
གཏམ་མི་ཁ་མིན་ནས་དགྲ་མེད། །
དགྲ་ཡོད་སའི་ཕྱོགས་ནས་ང་འདུག ། །
རོགས་ཅི་ཡིས་རྩེ་དགོས་ངས་བལྟ། །
ཁྱོད་བྱུ་རུ་དམར་ཆུང་ཨེ་ཡིན། །
ཁྱོད་བྱུ་རུ་དམར་ཆུང་ཡིན་ན། །
སྟོད་ལྷ་སའི་ཁྲོམ་ནས་སྡོད་དྲ། །



ང་བོད་པ་སྟོབས་ཆེན་མིན་རུང༌། །
ཁྱོད་ལྷ་སའི་ཁྲོམ་ནས་མི་བསྐྱུར། །
རྨ་ཚུར་རིའི་ཕྱོགས་ག་རྒྱུག་ན། །
སྲབ་བསིལ་མ་ཞིག་གིས་ལོས་བསུ། །
ཁྱོད་ཞང་བཟང་ཚ་མོ་ཨེ་ཡིན། །
ཁྱོད་ཞང་བཟང་ཚ་མོ་ཡིན་ན། །
ཡུལ་ཕ་མའི་དྲུང་ནས་སྡོད་དྲ། །
ང་ཕ་བཟང་བུ་ཚ་མིན་རུང་། །
ཁྱོད་ཕ་མའི་དྲུང་ནས་མི་བསྐྱུར། །
རྨ་ཕ་རིའི་ཕྱོགས་ཀི་རོགས་ལོ། །
རྨ་ཚུར་རིའི་ཕྱོགས་ག་ཨེ་རྩེ། །
རྨ་ཚུར་རིའི་ཕྱོགས་ག་རྩེ་ན། །
ཚིག་སྙན་མོ་ཞིག་ཀིས་ལོས་བསུ། །
ཁྱོས་ཆུ་མགོ་ཆེ་འདུག་མ་བལྟ། །
སྨད་ཆུ་རྔ་དྭངས་འདུག་ལྟོས་ར། །
ཆུ་ཞིམ་ཤ་ཅན་པོ་དེ་ཡིན། །
རྨ་ཕ་རིའི་ཕྱོགས་ཀི་འདོ་བ། ། །
རྨ་ཚུར་རིའི་ཕྱོགས་ག་ཆ་མེད། །
ང་ཆ་མེད་འདོ་བ་རྒྱུག་ན། །
ཕྱི་རྟ་བརྒྱས་གོ་ན་ཅི་ཟེར། །
ཁྱོས་རོགས་ལོ་ཡག་འདུག་མ་བལྟ། །
ནང་ཞེ་སེམས་མཐུན་འདུག་ལྟོས་ར། །
རོགས་ཁྲེལ་ཡོད་ཅན་པོ་དེ་ཡིན། །
རྨ་ཕ་རིའི་ཕྱོགས་ཀི་བྱི་ལི། །
རྨ་ཚུར་རིའི་ཕྱོགས་ག་ཆ་མེད། །
ང་ཆ་མེད་བྱི་ལི་རྩེ་ན། །
ཕྱི་ན་ཟླས་གོ་ན་ཅི་ཟེར། །
ང་གྱོ་སྔོན་འདོ་བ་ཟེར་ནོ། ། །
ཕྱི་སྤུ་ཁ་ཡག་རྒྱུ་མེད་རུང༌། །
ནང་གོམ་ལག་འཛོམས་གི་རྟ་ཡིན། །
སྟོད་བྲག་དམར་ཁ་རྒྱུད་གོང་མ་ན། །
གུར་དཀར་པོ་ཕུབ་སའི་ས་ཟིག་ཡོད། །
གུར་དཀར་པོ་ཕུབ་སྲོལ་མ་ཤེས་ན། །
རླུང་བསེར་བུ་ཟེར་རེ་དགྲ་ཞིག་ཡོད། །
ང་རྒྱུ་མེད་བྱི་ལི་ཟེར་ནོ། །
ཕྱི་ཕོ་སྒོ་ཡག་རྒྱུ་མེད་རུང་། ། །
ཞེ་སྣང་བ་མཐུན་གི་རོགས་ཡིན། །
ས་སྡེ་ཆེན་སྡེ་རུ་ཞོལ་མ་ན། །
རོགས་ངེད་གཉིས་རྩེ་སའི་སྡེ་ཞིག་ཡོད། །
སྡེ་འདི་ཡི་རྩེ་སྲོལ་མ་ཤེས་ན། །
གཏམ་མི་ཁ་ཟེར་རེ་དགྲ་ཞིག་ཡོད། །
རྨ་ཕ་རིའི་ཕྱོགས་ཀི་འདོ་བ། །
རྨ་ཚུར་རིའི་ཕྱོགས་ག་ཨེ་རྒྱུག །



རྟ་གང་བཟང་མེད་ནི་མིན་འདྲ། །
རྟ་ཁྱོད་ལ་ཞོན་ན་འདོད་ཀི ། །
ཁྱོད་ཡན་གི་རྟ་ཞིག་མི་དགོས། །
དེའི་ཚོད་ཀི་སྒ་ཆ་ང་མེད། །
ང་ཕ་བཟང་བུ་ཚ་ཟེར་ནོ། །
ཐག་རིང་ཐུང་མེད་ལ་རྩེ་ནི་ཡིན། །
ཁྱོད་ཞང་བཟང་ཚ་མོ་ཟེར་ནོ། །
ཁྱོད་དེ་ཡེ་རྩེ་ནི་ཨེ་ཡིན། །
རོགས་གང་ཡག་མེད་ནི་མིན་འདྲ། །
རོགས་ཁྱོད་ལ་རྩེ་ན་འདོད་ཀི །
ཁྱོད་ཡན་གི་རོགས་ཤིག་མི་དགོས། །
དེའི་ཚོད་ཀི་ཕོ་སྒོ་ང་མེད། །
ཤིང་སྐྱེས་སྐྱེས་རྒྱ་རྫོང་ནགས་ན་སྐྱེས། །
ཤིང་གང་དྲང་ཁྱོད་ཀི་འདོད་ལ་ཐུག །
སོས་དལ་དུས་མདའ་ཤིང་འཚོལ་ལ་ཞོགས། །
རོགས་ཡོད་ཡོད་སྡེ་ཆེན་གྲོང་ན་ཡོད། །
རོགས་གང་ཡག་ཁྱོད་ཀི་འདོད་ལ་ཐུག །
སོས་དལ་དུས་ཚེ་འགྲོགས་འཚོལ་ལ་ཞོགས། །
རྨ་ཕ་རིའི་གཅན་ཚའི་ནགས་ནས། །
ཤིང་གསོམ་དཀར་དྲང་ཤ་ཅན་པོ། །
ཁྱོད་ཡན་གི་ཤིང་ཞིག་ང་མེད། །
ཁྱོད་མན་གི་ལྕང་མ་གླང་མ། །
ཤིང་ཞིག་ཀི་བསམ་པ་ང་མེད། །
སྟོད་གཡུ་ལོ་རྟ་རའི་ནང་ན། །
རྟ་ཨ་ན་མ་ན་མང་གི ། །
སྟོད་བྱང་ལམ་ཆོད་ནོ་དཀའ་གི །
རིན་བྱིན་ནས་ཉོ་རྒྱུར་སྐྲག་ཀི ། །
སྡེ་ཆེན་པོ་རྩེ་རའི་ནང་ནས། །
རོགས་ཆུང་ལོ་ཁ་ཚིག་ཅན་པོ། །
ཁྱོད་ཡན་གི་རོགས་ཤིག་ང་མེད། །
ཁྱོད་མན་གི་ཁ་ཡ་ན་ཟླ། །
རོགས་ཤིག་ཀི་བསམ་པ་ང་མེད། །
སྡེ་ཆེན་པོ་རྩེ་རའི་ནང་ན། །
རོགས་ཨ་ན་མ་ན་མང་གི །
ཚིག་བཤད་ལེ་ཚེ་རོགས་དཀོན་གི །
རོགས་རྩེ་ཡ་ཟེར་རྒྱུར་སྐྲག་ཀི །
ང་འཛམ་གླིང་ཉི་མ་ཟེར་ནོ། །
རི་མཐོ་མཉམ་མེད་ལ་ཤར་ནི་ཡིན། །
ཁྱོད་བཅོ་ལྔའི་དུང་ཟླ་དཀར་པོ། །
ཁྱོད་དེ་ཡེ་ཤར་ནི་ཨེ་ཡིན། །
---
སྟོད་དབུས་གཙང་ཟེར་ན་མིང་ཆེ་གི །
ལྷ་བྱམས་པ་ཟེར་ན་དོན་ཆེ་གི ། །
མཇལ་མ་ཐུབ་སེམས་ནས་ཁིས་ཆེ་གི །
ང་ཡང་ཡང་མཇལ་རྒྱུར་ཐག་རིང་གི །
40



ཞྭ་ཕུད་ལེ་ཕྱག་གསུམ་ལོས་འཚལ། །
སྡེ་ཆེན་པོ་ཟེར་ན་མིང་ཆེ་གི །
རོགས་ཆུང་ལོ་ཟེར་ན་དོན་ཆེ་གི །
རྩེ་མ་ཐུབ་སེམས་ནས་ཁིས་ཆེ་གི །
ང་ཡང་ཡང་རྩེ་རྒྱུར་ཐག་རིང་གི །
རོགས་ཆུང་ལོ་ལྷ་སྐུ་འདྲ་བོ། །
ཁྱོའི་རྫ་ན་མི་ཁ་མེད་ན། །
ཁ་བགད་ལེ་ཚིག་གསུམ་ལོས་བཤད། །
ས་སྟོང་འཁོར་མཁར་ར་འགྲོ་ནི་ཚོ། །
ཁྱོས་སྟོང་འཁོར་ཇ་ལ་ཉོ་འདོད་ན། །
ཡང་ཇ་ལའི་རྒྱུ་བར་བལྟ་ཡག་བྱོས། །
དེའི་ནང་ན་ཇ་ལ་རྫུན་མ་ཡོད། །
ཁྱོས་རྡོ་མང་རྒྱབ་ནས་རྡོ་འདོམས། །
རྡོ་ང་འདོམས་ཟེར་ནི་མིན་འདྲ། །
རྡོ་ཁ་ལོ་སྐོར་ར་ལྟོས་ར། །
རྡོ་རི་མོ་ཅན་པོ་ང་ཡིན། །
ས་སྡེ་ཆེན་གྲོང་ང་འགྲོ་ནི་ཚོ། །
ཁྱོད་སྡེ་ཆེན་རོགས་ག་འགྲོགས་འདོད་ན། །
སྔོན་བཤད་ཚིག་ག་ཉན་ཡག་བྱོས། །
དེ་ནང་ན་རོགས་ལོ་ཁྲེལ་མེད་ཡོད། །
ཁྱོས་རོགས་མང་གྲུབ་ནས་རོགས་འདོམས། །
རོགས་ང་འདོམས་ཟེར་ནི་མིན་འདྲ། །
ཚིག་སྙན་མོ་ཤོད་ལ་རྩེ་ར། །
ཞེ་སྣང་བ་མཐུན་ནོ་ང་ཡིན། །
གསེར་ནག་བུམ་པའི་ཁ་ན། །
བྱ་རྨ་བྱའི་སྒྲོ་གོར་ལྷང་རེད། །
ལྷང་གསུམ་ལྷང་ང་བུད་ན། །
ཐེངས་གསུམ་བལྟས་ན་འདོད་ཀི །
རི་ཆུང་ཆུང་དུང་དཀར་འདྲ་བོ། །
ལྷ་འཁོར་གི་གསལ་ཆ་མེད་རུང་། །
ཕྱི་རྫ་རིར་དཔྱད་པ་བཏང་ན། །
ལྷ་ལོས་གནས་འདོད་ཀི་རི་རེད། །
གཞན་ཡུལ་སྡེ་ཆེན་གྲོང་ནས། ། །
ཆུང་དུས་རོགས་ལོ་ལྷང་རེད། །
ལྷང་གསུམ་ལྷང་ང་བུད་ན། ། །
ཚིག་གསུམ་བཤད་ན་འདོད་ཀི །
རོགས་ཆུང་ལོ་མེ་ཏོག་འདྲ་བོ། །
རོགས་རྩེ་ཡེ་གསལ་ཆ་མེད་རུང་། །
ཚིག་སྙན་མོའི་བཤད་ཕྱོགས་བལྟས་ན། །
ཞེ་ལོས་མཐུན་འདོད་ཀི་རོགས་རེད། །
རི་ཆུང་ཆུང་བུམ་པ་འདྲ་བོ། །
ཁྱོའི་མགོ་ན་སྨུག་པ་མེད་ན། །
རྒྱ་རྟ་བོད་རྟ་སོག་རྟ་གསུམ། །



ཁྱི་སྤུ་ཁ་ཡག་འདུག་ཁ་མདོག་རེད། ། །
རྟ་ཤ་ཤེད་ཡོད་འདུག་དུས་ཚིགས་རེད། །
རྒྱུག་གོམ་ལག་ཅན་པོ་ཉོ་རྒྱུ་ཡིན། །
རོགས་ཁྱོད་ཚོའི་ས་དེ་ཅི་ཤེས་ལ། །
རོགས་ང་ཚོའི་ས་ལ་འདྲ་རྒྱུ་ན། །
རོགས་ཨ་ན་མ་ན་གཉིས་དགོས། །
རོགས་གཅིག་ག་སྣང་བ་མཐུན་དགོས། །
རོགས་གཅིག་ཀིས་མི་ཁ་ཁུར་དགོས། །
རྒྱ་མོ་བོད་མོ་སོག་མོ་གསུམ། །
ཕྱི་མོ་སྒོ་ཡག་འདུག་ཁ་མདོག་རེད། །
ཚིག་རྣ་ཡ་སྙན་འདུག་བཤད་ཕྱོགས་རེད། །
ཞེ་སྣང་བ་ཅན་པོར་རྩེ་རྒྱུ་ཡིན། །
བྱ་ཁུ་བྱུག་གཞན་གི་མགྲོན་པོ་ཡིན། །
བྱིའུ་འཇོལ་མོ་ནགས་ཀྱི་གཞི་འཛིན་རེད། །
ནགས་གོང་མ་སྐྱིད་ལ་ཞོལ་མ་སྐྱིད། །
ནགས་སྐྱིད་ས་ཞིག་ནས་འདུག་རྒྱུ་ཡིན། །
སྡོང་མཐོ་ས་ཞིག་ནས་གྲགས་རྒྱུ་ཡིན། །
སྟོད་དབུས་གཙང་ཆོས་ར་ཆ་ཡོད་རེད། །
ཆ་ལོས་ཡོད་ཆོས་ར་གོང་ཞོལ་རེད། །
ལྷ་མཇལ་གི་བྱམས་པ་ཆ་མེད་རེད། །
ཆ་ཅི་ཡོད་ཕྱག་གསུམ་འཚལ་ནི་མེད། །
སྡེ་ཆེན་པོ་རྩེ་ར་ཆ་ཡོད་རེད། །
ཆ་ལོས་ཡོད་སྡེ་བ་གོང་ཞོལ་རེད། །
རོགས་རྩེ་གི་བུ་མོ་ཆ་མེད་རེད། །
ཆ་ཅི་ཡོད་ཚིག་གསུམ་བཤད་ནི་མེད། །
ཕོ་ང་ཚོ་གཞན་གི་མགྲོན་པོ་ཡིན། །
མ་ཁྱོད་ཚོ་སྡེ་གི་གཞི་འཛིན་རེད། །
སྡེ་གོང་མ་སྐྱིད་ལ་ཞོལ་མ་སྐྱིད། །
སྡེ་སྐྱིད་ས་ཞིག་ནས་འདུག་རྒྱུ་ཡིན། །
ཞེ་མཐུན་ས་ཞིག་ག་རྩེ་རྒྱུ་ཡིན། །
ཆུ་ར་ཆུ་མགོ་ཆ་མེད་རེད། །
ཆ་ཡོད་ནི་ཆུ་ཞིག་གང་ན་ཡོད། །
ཆུ་ཐོམ་གསུམ་བཅུས་ན་ཆ་ཡོད་རེད། །
རོགས་ཁྱོད་ཚོའི་ས་ལ་ང་ཚོའི་ས། །
རོགས་ཁྱོད་ཚོའི་ས་དེ་ཅི་ཤེས་ར། །
རོགས་ང་ཚོའི་ས་ལ་འདྲ་རྒྱུ་ན། །
རྟ་ཨ་ན་མ་ན་གཉིས་དགོས། །
རྟ་གཅིག་ག་གོམ་ལག་ཡོད་དགོས། །
རྟ་གཅིག་ཀིས་སྒ་ཆ་ཁུར་དགོས། །
བུ་ར་བུ་མོ་ཆ་མེད་རེད། །
ཆ་ཡོད་ནི་རོགས་ཤིག་གང་ན་ཡོད། །
ཁ་ཚིག་གསུམ་བཤད་ན་ཆ་ཡོད་རེད། །
རོགས་ཁྱོད་ཚོའི་ས་ལ་ང་ཚོའི་ས། །
ས་འདི་ན་སེང་ལྡེང་མང་གི །



གཏམ་མི་ཁ་འཁོར་རུང་མི་འགྱོད་ཀི །
སེང་རང་གྲགས་ཌ་རུ་དཀོན་གི །
སེང་རང་གྲགས་ཌ་རུ་ཡོད་ན། །
དངུལ་དོང་ཙེ་བྱིན་ནས་ཉོ་རྒྱུ། །
ས་འདི་ན་རྩེ་རོགས་མང་གི །
ཞེ་མཐུན་གི་རོགས་ཤིག་དཀོན་གི །
ཞེ་མཐུན་པའི་རོགས་ལོ་ཡོད་ན། །
མནའ་དོན་ཆེན་བསྐྱལ་ཡེ་རྩེ་རྒྱུ། །
ས་རིག་རིག་རིག་སྨོན་གཞུང་ནས། །
ངས་མ་རིག་མཛོ་ཞིག་རིག་ནོ། །
རྭ་སྐྱེས་ཡག་བ་སོ་ཐུར་མ་རེད། །
གཟུགས་སྐྱེ་མཆེད་རི་མོ་བྲིས་འདྲ་རེད། །
དེ་འདྲ་གི་མཛོ་ཞིག་ཡོད་རྒྱུ་ན། །
ས་ཟི་ལིང་འགྲོ་རྒྱུར་མི་སྡུག་ཀི ། །
གོས་ནོམ་པ་ཉོ་རྒྱུ་མི་དཀའ་གི །
ང་སེང་ལྡེང་ཌ་རུ་ཟེར་ནོ། །
ཁྱོས་དཀྲོལ་ལ་སེང་སྐད་གྲགས་ག །
ལྷ་ཆོས་སྐྱོང་རང་འགུགས་བྱེད་ལ། །
ང་ཞང་བཟང་ཚ་མོ་ཟེར་ནོ། །
ཚིག་ཤོད་དྲ་སྣང་བ་མཐུན་ན། །
རོགས་ཞེ་མཐུན་རང་འགུགས་བྱེད་ལ། །
ས་རིག་རིག་རིག་སྨོན་གཞུང་ནས། །
ངས་མ་རིག་རོགས་ཤིག་རིག་ནོ། ། །
ཁའི་དུང་སོ་དུང་གི་ཟླ་བ་རེད། །
ཚིག་སྙན་མོ་རྗེ་བཙུན་མགུར་མ་རེད། །
དེ་འདྲ་གི་རོགས་ཤིག་ཡོད་རྒྱུ་ན། །
ཡུལ་ཕ་མས་བཀག་རུང་མི་སྡུག་ཀི །
ཆོས་འཁོར་བ་སྐྱོང་རྒྱུ་མི་དཀའ་གི །
སྨད་རྒྱ་ནག་ཚོང་ར་ནང་ནས། །
ངས་འདེམས་མེ་གོས་ཤིག་ཉོས་ནོ། །
གོས་ཕྱི་ཕྱོགས་གསེར་གི་ལཉྫ་རེད། །
གོས་ནང་ཕྱོགས་དངུལ་གི་གཡུང་དྲུང་རེད། ། །
གོང་ལྷག་པ་ཤོར་རུང་མི་འགྱོད་ཀི །
ཆུ་རྨ་ཆུ་འབྲི་ཆུའི་བར་ར། །
ངས་ཟམ་ཞིག་འཕངས་ན་འདོད་ཡོད། །
ཤིང་གཅོད་སྤྱད་སྟ་རེ་མེད་ན། །
ཟམ་ཆི་ཡེ་ལས་དགོས་མི་ཤེས། །
ས་རྨ་རུའི་སྡེ་ཆེན་གྲོང་ནས། །
ངས་འདེམས་མེ་རོགས་ཤིག་རྩེ་ནོ། །
ཁ་ཕར་འཁོར་སྐྱེས་ལུས་མདའ་རེད། །
ཁ་ཚུར་འཁོར་བཅོ་ལྔའི་ཟླ་རེད། །
རོགས་ཁ་མཐུན་ཞེ་མཐུན་བར་ར། །
ངས་ཚིག་གསུམ་བཤད་ན་འདོད་ཡོད། །
རོགས་ཐུག་ཀི་བསམ་པ་མེད་ན། །
ཚིག་ཆི་ཡེ་བཤད་དགོས་མི་ཤེས། །



ནགས་རྒྱ་རྫོང་ཡག་པ་ལྷ་ཤིང་རེད། ། རོགས་རྩེ་ལེ་ཉམས་མྱོང་མེད་རུང་། །
མགོ་སིལ་ཏོག་ཡག་པ་བྱུ་རུ་རེད། ། ཚིག་བཤད་ཀྱི་ཡིད་སྨོན་ཤོར་ཡོད། །
བཏོག་ཟེར་རྒྱུ་སྤོབས་པས་མི་ལོངས་གི །
སྐྱུར་ཟེར་རྒྱུ་བློ་ཡིས་མི་ཆོད་ཀི ། ནགས་རྒྱ་རྫོང་དཀྱིལ་གི་སིལ་ཏོག །
སིལ་ཟ་འདོད་སེམས་ན་ཡོད་དྲ། །
གྲོང་སྡེ་བ་ཡག་པ་ལྷ་སྡེ་རེད། །
སྡོང་མཐོན་པོ་མགོ་ལ་མི་འགོས་གི །
རོགས་ཆུང་ལོ་ཡག་པ་ལྷ་སྐུ་རེད། ། ཤིང་གླ་ཁེ་ནང་ནས་མི་ཐར་གི །
རྩེ་ཟེར་རྒྱུ་སྤོབས་པས་མི་ལོངས་གི ། སིལ་ཟ་གི་དབང་སྐལ་མི་ལྡན་གི །
བསྐྱུར་ཟེར་རྒྱུ་བློ་ཡིས་མི་ཆོད་ཀི །
ས་སྡེ་ཆེན་གྲོང་གི་ན་ཆུང་། །
ས་སྣང་རའི་གསེར་ཁོག་སྟོད་ནས། ། རོགས་རྩེ་འདོད་སེམས་ན་ཡོད་དྲ། །
ངས་བསམ་མེ་མཁར་ཞིག་བརྡུངས་ཡོད། ། ས་ཁ་ཐག་རིང་ངེ་མི་ཐོན་གི །
མཁར་མཐོ་འདུག་ཡག་བཞིན་སྡེ་བས་ཤེས། ། | གཏམ་མི་ཁའི་ཁ་ནས་མི་ཐར་གི །
མཁར་བརྟན་འདུག་རང་གི་ལས་ཡ་ཐུག ། རོགས་རྩེ་གི་དབང་སྐལ་མི་ལྡན་གི །
ས་སྣང་རའི་སྡེ་ལུང་ཞོལ་མ་ནས། །
ངས་བསམ་མེ་རོགས་ཤིག་བཙལ་ཡོད། །
རོགས་ཞེ་འདང་ཆེ་ནོ་སྡེ་བས་ཤེས། །
ཁྲེལ་ཡོད་མེད་རང་གི་ལས་ཡ་ཐུག །
དགུང་ཨ་སྔོན་གསེར་ལྡན་འཁོར་ལོ་རེད། །
ཆུ་ཆར་བ་བུ་ཡུག་འཚུབ་ས་རེད། །
བྱ་ཁུ་བྱུག་ཁེར་འཕུར་དཀའ་ས་རེད། །
ང་དཀའ་རུང་བྱང་ང་འཕུར་རྒྱུ་ཡིན། །
རི་དམའ་མོ་སྨུག་པའི་མགོ་ནས། །
སྨུག་ཤོལ་ལེ་རྟ་རའི་ནང་ན། ། །
རྟ་ཞོན་ནས་ཉམས་མྱོང་མེད་རུང་། །
སྲབ་འཇོག་ཀི་ཡིད་སྨོན་ཤོར་ཡོད། །
ཕྱི་སྡེ་བ་གྲུ་བཞི་གླིང་བརྒྱད་རེད། །
གཏམ་མི་ཁའི་བུ་ཡུག་འཚུབ་ས་རེད། །
རོགས་ཆུང་ལོ་ཁེར་ཐུག་དཀའ་ས་རེད། །
ང་དཀའ་རུང་རོགས་ལོར་འགྲོགས་རྒྱུ་ཡིན། །
ས་སྡེ་ཆེན་སྡེ་བ་དཀྱིལ་ནས། །
ནང་ན་ཟླ་མང་བོའི་རྒྱབ་ནས། །
སྨད་རྒྱ་ནག་ཚོང་རའི་ནང་ན། །
གོས་ལྗང་སྐྱ་ལྗང་སྨུག་གཉིས་ཡོད། །



གོས་ལྗང་སྐྱ་རྒྱུ་བ་ཅན་པོ། །
ངའི་བློ་ཡ་འབབ་ཀི་གོས་རེད། །
དངུལ་དཀར་པོ་ཤོར་ནི་ལ་ཁ། །
གསེར་སེར་པོ་ཤོར་རུང་ཉོ་རྒྱུ། །
ལོ་བཅོ་ལྔའི་སྟེང་གི་རོགས་ལོ། །
གཏམ་མི་ཁས་རྒྱང་ནས་བསྐོར་རེ། །
ཡུལ་ཕ་མས་བཀག་འགོག་བྱས་རུང༌། །
ཚིག་ཡིད་འཛིན་ཅན་པོ་ཁྱོད་རེད། །
སྡེ་ཆེན་པོ་རྩེ་རའི་གྲོང་ན། །
རོགས་ཁ་མཐུན་ཞེ་མཐུན་གཉིས་ཡོད། །
རོགས་ཞེ་མཐུན་ཞེ་འདང་ཅན་པོ། །
ངའི་བློ་ཡ་འབབ་ཀི་རོགས་རེད། །
ཕྱི་སྡེ་བའི་མི་ཁའི་ལ་ཁ། ། །
ཡུལ་ཕ་མར་འགལ་རུང་འགྲོགས་རྒྱུ། །
བཀྲ་ཤིས་གི་བྲག་དམར་ཐེམ་ནས། །
དོན་འགྲུབ་ཀི་ཝ་མོ་ང་ཡིན། །
ཕྱི་གྲལ་ཁ་ཡག་རྒྱུ་མེད་རུང༌། །
ནང་གྲལ་རྟིང་འཛོམས་གི་ཝ་ཡིན། །
ཞུ་བཟོ་ན་ཟི་ལིང་ལ་དམར་བཟོས། ། །
ཡར་བརྗེ་ན་ཡག་ཀི་མགོ་མ་རེད། །
མར་ཕབ་ན་དྲོད་ཀི་གཞི་མ་རེད། །
འདིའི་ཡན་གི་ཞྭ་ཞིག་མི་དགོས་གི །
བཀྲ་ཤིས་གི་སྡེ་ཆེན་གྲོང་ནས། །
དོན་འགྲུབ་ཀི་བྱི་ལི་ང་ཡིན། །
ཕྱི་ཕོ་སྒོ་ཡག་རྒྱུ་མེད་རུང་། །
ནང་ཁ་ཚིག་འཛོམས་གི་རོགས་ཡིན། །
ཁྱོད་སྟོད་རུ་སྟོད་ལ་མ་འགྲོ །
སྟོད་སོག་པོ་ཇག་པ་མང་གི །
རྒྱུ་ལག་ནས་ལེན་ན་ཐང་གི །
རོགས་རྩེ་ན་ཞང་བཟང་ཚ་མོར་རྩེ། ། །
ཁ་ཚིག་གསུམ་བཤད་ཀི་མགོ་མ་རེད། །
གཏམ་མི་ཁའི་བར་ནས་བྱང་མ་རེད། །
འདིའི་ཡན་གི་རོགས་ཤིག་མི་དགོས་གི །
ཁྱོད་སྨད་རུ་སྨད་ལ་མ་འགྲོ །
སྨད་རྒྱ་ནག་འཁྲུག་རྩོད་ཆེ་གི །
རྒྱ་ཁྲིམས་མ་འགལ་ན་ཐང་གི །
རི་ཆུང་ཆུང་བུམ་པ་འདྲ་བོ། །
ཕྱི་རྫ་རི་གངས་གིས་བཟུང་ངེ་། །
སྨུག་ཤོལ་ལེ་ཐོང་སྒྲོག་སྤྲད་རུང་། །
རི་ནུས་པ་ཅན་པོ་ཁྱོད་རེད། །
ཁྱོད་བར་རུ་བར་ནས་ཤོག་ར། །
ས་བ་ཡན་མཁར་ནས་ང་སྒུག །
ཁྱོའི་རྩེ་རོགས་ཉན་ན་ཐང་གི །



གོས་བརྒྱ་ཉོས་སྟོང་ཉོས་སྟོང་བ་རེད། །
ངས་ད་ཐེངས་གོས་ཤིག་ཉོས་ནོ། །
ཕྱི་རི་མོ་ནོར་བུ་ཆ་བདུན་རེད། །
ནང་དྲོད་ཁོལ་ཨ་འཇམ་ཚ་རུ་རེད། །
གོས་རྒྱུ་སྤུན་བར་ནས་མ་ཐེད་ན། །
གོས་ད་ཐེངས་ཉོས་ནོ་འཕྱུག་མེད། །
སྨད་རྨ་ཆུ་སྔོན་མོའི་མན་གི་ཡིན། །
ཁྱོད་རྨ་བྱ་འདྲ་གི་རོགས་ཡིན་ན། །
ང་སྒོ་གོར་འདྲ་གི་སེམས་ཡོད། །
ང་སྨད་ཀི་མིན་འདྲ་སྟོད་ཀི་ཡིན། །
སྟོད་གངས་རི་དཀར་པོའི་ཡན་གི་ཡིན། །
ཁྱོད་གངས་རི་འདྲ་གི་རོགས་ཡིན་ན། །
ང་གངས་དཀར་འདྲ་གི་སེམས་ཡོད། །
རོགས་བརྒྱ་རྩེ་སྟོང་རྩེ་སྟོང་བ་རེད། །
ངས་ད་ཐེངས་རོགས་ཤིག་བཙལ་ནོ། །
ཕྱི་མོ་སྒོ་བཅོ་ལྔའི་ཟླ་བ་རེད། །
ཞེ་འདང་བརྩེ་ཕ་མ་བུ་ཕྲུག་རེད། །
གཏམ་མི་ཁའི་བར་ནས་མ་འགལ་ན། །
རོགས་ད་ཐེངས་བཙལ་ནོ་འཕྱུག་མེད། །
རྟ་རྐྱང་ངེ་མིག་ག་ཡག་གི །
སྲབ་དུང་ཕྲུག་ལག་ག་བདེ་གི །
རྟ་རིག་དུས་ཞོན་ན་འདོད་ཀི །
ཁྱོད་གཞན་ན་རྟ་བདག་ཨེ་ཡོད། །
བྱ་ཐང་དཀར་ཕྱོགས་ཡོང་མགྲོན་པོ་ཡིན། །
ཕྱོགས་གཞན་ན་འབབ་ས་མེད་ནི་མིན། །
གཅིག་ཡོད་ལེ་བྱ་བརྒྱར་ངོམ་ནི་མིན། །
རྨ་ཕ་རིའི་བྲག་ག་དུངས་ནི་ཡིན། ། །
ཕྱི་འཁོར་རེ་བྲག་མཐའ་འཁོར་ནི་ཡིན། །
རོགས་དགའ་ལོ་མིག་ག་ཡག་ཀི །
ཚིག་བཤད་ནོ་རྣ་ལ་སྙན་གི ། །
རོགས་ཐུག་དུས་རྩེ་ན་འདོད་ཀི །
ཁྱོད་གཞན་ན་རྩེ་རོགས་ཨེ་ཡོད། །
དགུང་སྔོན་པོ་གཡས་གྲལ་གཡོན་གྲལ་རེད། །
འབྲུག་ཕོ་ཆུང་གཡོན་གྲལ་སོ་མ་རེད། །
ཆར་ཆི་ཡེ་འབབ་དགོས་མི་ཤེས་གི ། །
རོགས་ཆུང་ལོ་ཕྱོགས་ཡོང་མགྲོན་པོ་ཡིན། །
ང་གཞན་ན་རྩེ་རོགས་མེད་ནི་མིན། །
གཅིག་ཡོད་ལ་ན་ཟླར་ངོམ་ནི་མིན། །
རོགས་ཞེ་འདང་ཅན་པོར་དུངས་ནི་ཡིན། །
ཕྱི་འཁོར་རེ་སྡེ་མཐའ་བསྐོར་ནི་ཡིན། ། །
སྡེ་ཆེན་པོ་གཡས་གྲལ་གཡོན་གྲལ་རེད། །
རོགས་ཆུང་ལོ་གཡོན་གྲལ་སོ་མ་རེད། །
ཚིག་ཆི་ཡེ་བཤད་དགོས་མི་ཤེས་གི །
ང་སྟོད་ཀི་མིན་འདྲ་སྨད་ཀི་ཡིན། །



བྱ་རྨ་བྱའི་སྒྲོ་གོར་ངས་འཛུགས། ། །
རྫ་ཁྱ་ཡག་གཡོན་གྲལ་གཡས་གྲལ་རེད། །
འབྲོང་བྲེ་སེར་རང་མགོ་རང་རྒྱལ་ཡིན། །
རྩྭ་ཆི་ཡེ་ཟ་ན་ཟ་རྐྱང་ཡིན། ། །
ཆུ་་ཡེ་འཐུང་ན་འཐུང་རྐྱང་ཡིན། །
ཁྱོད་ཕ་བཟང་བུ་ཚ་ཡིན་ན། །
མ་ཞང་བཟང་ཚ་མོ་ང་ཡིན། །
རོགས་ཐུག་ཀི་སྟབས་ཀ་འགྲིག་ན། །
ཞེ་སྣང་བའི་ཚིག་མགོ་ངས་གླེང་། །
སྡེ་ཆེན་པོ་གཡོན་གྲལ་གཡས་གྲལ་རེད། །
ཕོ་ང་ཚོ་རང་མགོ་རང་རྒྱལ་ཡིན། །
རོགས་ཆི་ཡེ་འགྲོགས་ན་འགྲོགས་རྐྱང་ཡིན། །
ཚིག་ཆི་ཡེ་བཤད་ན་བཤད་རྐྱང་ཡིན། །
ང་དངུལ་མགར་བུ་ཚ་མིན་རུང་། །
ངས་དངུལ་གི་མཛུབ་དཀྲིས་རྡུང་ན། །
རོགས་གང་ཡིན་མཛུབ་མགོར་རན་ན། །
དགུང་ཨ་སྔོན་ཐང་ཐང་སྒོ་མེད་ཡིན། །
འབྲུག་ཕོ་ཆུང་རྒོད་པོ་རང་སྐྱེས་ཡིན། །
ཆར་ཆི་ཡེ་འབབ་ན་འབབ་རྐྱང་ཡིན། །
འབྲུག་ཆི་ཡེ་གྲགས་ན་གྲགས་རྐྱང་ཡིན། །
ཆར་མ་འབབ་ཟེར་ནི་ཁྱོད་མེད་ན། །
འབྲུག་མ་གྲགས་ཟེར་ནི་ང་མེད། །
ང་རྒྱུ་ཆེན་རོགས་ལོ་མིན་རུང་། །
ངས་དོན་ཆེན་ཚིག་གསུམ་བཤད་ན། །
རོགས་གང་ཡིན་བློ་ཡ་འབབ་བ། །
རྫ་ཟ་རེ་ཟོར་རེ་འབྲོང་གི་ས། །
འབྲོང་རྭ་ཁ་ཡག་ནོ་དེའི་རྐྱེན་རེད། །
ལྷ་གཞི་བདག་འཁོར་ནོ་དེའི་དོན་རེད། །
སྡེ་ཆེན་པོ་ཐང་ཐང་སྒོ་མེད་ཡིན། །
རོགས་ཆུང་ལོ་རྒོད་པོ་རང་སྐྱེས་ཡིན། །
རོགས་ཆི་ཡེ་རྩེ་ན་རྩེ་རྐྱང་ཡིན། །
ཚིག་ཆི་ཡེ་བཤད་ན་བཤད་རྐྱང་ཡིན། །
རོགས་མ་རྩེ་ཟེར་ནི་ཁྱོད་མེད་ན། །
ཚིག་མ་བཤད་ཟེར་ནི་ང་མེད། །
སྡེ་ཟ་རེ་ཟོར་རེ་རོགས་ཀི་ས། །
རོགས་ཁ་ཚིག་ཡག་ནོ་དེའི་རྐྱེན་རེད། །
ཞེ་སྣང་བ་མཐུན་ནོ་དེའི་དོན་རེད། །
ཁྱོད་དུང་དཀར་བུམ་པ་ཡིན་ན། །
གོས་སེར་པོའི་ན་བཟའ་ངས་བསྐོན། །
ནང་བུམ་ཆུའི་སྟབས་ཀ་འགྲིག་ན། །
རྟ་འདོ་བ་སྙིང་ལ་རྗེ་བོ། །
ཚེ་གཅིག་ཀི་བློ་རྟ་ཨེ་ཉན། །
ཉན་མི་ཉན་ལན་ཞིག་བྱིན་འདྲ། །
རྟ་གཞན་ནས་མ་བཙལ་གོང་ཡིན། །



རོགས་ཆུང་ལོ་སྙིང་ལ་རྗེ་བོ། །
ཚེ་གཅིག་ཀི་ཚེ་འགྲོགས་ཨེ་ཉན། །
ཉན་མི་ཉན་ལན་ཞིག་བྱིན་འདྲ། །
རོགས་གཞན་ནས་མ་བཙལ་གོང་ཡིན། །
ཁྱོད་ས་དམར་ནང་གི་ཝ་དམར་བྱོས། །
ང་ས་སྐྱ་ནང་གི་ཝ་སྐྱ་བྱེད། །
ཝ་གྲལ་ཁ་ཨེ་མཉམ་བལྟ་རྒྱུ་བྱེད། །
ཝ་གྲལ་ཁ་འགྲིག་ན་བཟོ་རྒྱུ་བྱེད། །
གསེར་གིས་བརྡུངས་གི་གྲུ་བཞི་མཁར། །
དངུལ་གིས་བརྡུངས་གི་ཡང་བཞི་མཁར། །
གྲུ་བཞི་ཡང་བཞིའི་མཁར་ནང་ན། ། །
མཇལ་མ་མྱོང་ལྷ་སྐུ་རང་བྱོན་ཞིག །
གཅིག་མཇལ་ན་བྱིན་རླབས་ཆེ་མོ་ཡིན། །
ཁྱོད་སྡེ་ཆེན་དཀྱིལ་གི་བྱི་མོ་བྱོས། །
ང་སྡེ་མཐའ་བསྐོར་གི་བྱི་ལི་བྱེད། །
ཞེ་སྣང་བ་ཨེ་མཐུན་བལྟ་རྒྱུ་བྱེད། །
ཞེ་སྣང་བ་མཐུན་ན་རྩེ་རྒྱུ་བྱེད། །
རི་མཐོན་པོ་བ་ཡན་དབུ་རྩེ་རེད། །
འགོས་བཏང་ན་ཀླད་ལ་བུད་ཀི་ར། །
རི་མཐོན་པོར་འགབ་ཡུག་བྱས་ནས་ཅི། །
ཡུལ་ཕ་མས་བརྡུངས་གི་གྲུ་བཞི་མཁར། ། །
ནང་ན་ཟླས་བརྡུངས་གི་ཡང་བཞི་མཁར། །
གྲུ་བཞི་ཡང་བཞིའི་མཁར་ནང་ན། ། །
རྩེ་མ་མྱོང་ཆུང་འདྲིས་རོགས་ལོ་ཞིག །
གཅིག་རྩེ་ན་སྣང་བ་ཆི་མོ་ཡིན། །
རོགས་ཡག་པ་ཕ་བཟང་བུ་ཚ་རེད། །
རྩེ་བཏང་ན་སྣང་བ་མཐུན་གི་ར། །
སྡེ་ཆེན་པོར་མི་ཁ་འུར་རེ་ཅི། །
རྨ་ཕ་རིའི་ཇག་པ་སྐྱ་མང་བོ། །
རྟ་ངང་བ་ཞོན་གི་སྔ་བ་བོ། ། །
རྟ་ཁྱོད་ཚོ་སྔོན་ན་མ་རྒྱུག་ན། །
རྟ་གཞན་པ་རྒྱུག་མགོ་མི་འཆང་གི །
སྨད་རྒྱ་ནག་ཚོང་རའི་ནང་ནས། །
གོས་ཉོ་འདོད་གཏམ་འདོད་ཨེ་ཡོད། །
གོས་ཉོ་འདོད་གཏམ་འདོད་མེད་ན། །
གོས་འབྲུག་མའི་ལྟེབ་མ་མ་བཤིགས། །
སྡེ་ཆེན་པོའི་ན་ཟླ་ཚིག་ཡག་ཀོ །
ཁ་ལ་གཞས་ལེན་གི་སྔ་བ་བོ། །
ཁྱོས་སྔོན་ན་ཚིག་གསུམ་མ་བཤད་ན། །
རོགས་གཞན་པ་རྩེ་མགོ་མི་འཆང་གི །
སྡེ་ཆེན་པོ་རྩེ་རའི་ནང་ནས། །
རོགས་རྩེ་འདོད་འགྲོགས་འདོད་ཨེ་ཡོད། །
རོགས་རྩེ་འདོད་འགྲོགས་འདོད་མེད་ན། །
ས་གླིང་ཡུལ་མི་ཁ་མ་འུར། །



དགུང་ཨ་སྔོན་སྐུ་ལུས་བདེ་ཡེ། །
འབྲུག་ལྗང་ལོའི་ཚེ་ཐག་རིང་ན། །
འབྲུག་གྲགས་རྒྱུར་དལ་བྲེལ་ཅི་ཡོད། །
འབྲུག་ཡུན་གིས་གྲགས་ན་ལོས་ཆོག །
ཝ་དམར་པོ་གོན་ན་འདོད་ན། །
བོའུ་རྭ་རིང་འཁུར་དྲ་གསོད་ཀི་འགྲོ །
ལས་སྡིག་པ་དྲི་ཞིག་ཆེ་རྒྱུ་རེད། །
ཁ་མ་ཎི་བཏོན་ན་དྲག་རྒྱུ་རེད། །
སྡེ་ཆེན་པོ་སྐུ་ལུས་བདེ་ཡེ། །
རོགས་ཆུང་ལོའི་ཚེ་ཐག་རིང་ན། །
རོགས་རྩེ་རྒྱུར་དལ་བྲེལ་ཅི་ཡོད། །
རོགས་ཡུན་གིས་རྩེ་ན་ལོས་ཆོག །
རོགས་ཆུང་ལོར་རྩེ་ན་ཨེ་འདོད་ཀི །
རོགས་ཆུང་ལོར་རྩེ་ན་འདོད་ན། །
ཚིག་སྙན་མོ་བཤད་ལ་རྩེ་གི་འགྲོ །
གླིང་མི་ཁ་དྲི་ཞིག་ཆེ་རྒྱུ་རེད། །
རོགས་རྩེ་ཤེས་བྱས་ན་དྲག་རྒྱུ་རེད། །
མཚོ་སྔོན་པོ་ཚྭ་མཚོ་ཁ་ན། །
དུང་ལེན་རྒྱུ་མེད་ནི་མིན་འདྲ། །
སྟོད་བྲག་དཀར་གཡུ་མཚོ་ཁ་གི །
དུང་རི་མོ་ཅན་པོར་དུངས་ནི། །
རི་ཡག་པ་རི་རྒྱལ་ལྷུན་པོ་རེད། །
སྐྱིད་རྒྱག་ནོ་འཛམ་གླིང་ཉི་མ་རེད། །
ལྷོ་འཛམ་བུ་གླིང་གི་ལས་དོན་རེད། །
ས་རང་སྡེ་རི་ལུང་ཁུག་ན། །
རོགས་རྩེ་རྒྱུ་མེད་ནི་མིན་འདྲ། །
སྡེ་ཆེན་པོ་མར་ཁུའི་གྲོང་གི །
རོགས་ཁ་ཚིག་ཅན་པོར་དུངས་ནི། །
རོགས་ཡག་པ་ཞང་བཟང་ཚ་མོ་རེད། །
སྐྱིད་རྒྱག་ནོ་ཕ་བཟང་བུ་ཚ་རེད། ། །
ཆོས་འཇིག་རྟེན་འཁོར་བའི་ལས་དོན་རེད། །
ཆོས་འདོན་ན་མ་ཎི་ཡིག་དྲུག་ཐོན། ། །
ཚིག་ཡིག་འབྲུ་ཉུང་རུང་བྱིན་རླབས་ཆེ། །
ཤྭ་ཡུ་མོའི་བདག་པོ་རྫ་རེད། ། །
རྫ་ལོས་ཡིན་རྫ་ལུང་ཁུག་རེད། །
རྭ་ཆ་བརྒྱད་བདག་པོ་ང་ཡིན། །
ང་ལོས་ཡིན་ཀྱ་རིང་བོའུ་རེད། །
རོགས་རྩེ་ན་མ་མེད་བུ་མོར་རྩེ། །
ཕྱི་གོན་པ་བཙོག་རུང་ཞེ་འདང་ཆེ། །
རོགས་ཆུང་ལོའི་བདག་པོ་སྡེ་རེད། །
སྡེ་ལོས་ཡིན་སྡེ་བའི་མི་རེད། །
ཚིག་སྙན་མོའི་བདག་པོ་ང་ཡིན། །
ཝ་དམར་པོ་གོན་ན་ཨེ་འདོད་ཀི ། །



ང་ལོས་ཡིན་ཕ་བཟང་བུ་རེད། །
རྟ་ར་ཁྱ་ལྷོ་ན་ཡོད་རུང་། །
སྒ་སྟོད་སའི་རྟ་ཞིག་དགོས་གི །
རྟ་དགོས་གི་དོན་མགོ་དེ་རེད། །
ཁྱོད་རྒྱ་གར་ཡུལ་ནས་ཡོང་དུས། །
ནང་བྱ་བརྒྱ་མང་བོས་ཅི་ཟེར། །
སྡོང་དམའ་ན་མ་འབབ་ཨེ་ཟེར་གི །
སྡོང་དམའ་ན་མ་འབབ་ཟེར་ན། །
ཁྱོད་ཁུ་བྱུག་སྔོན་མོར་ཅི་ཁག །
ཐབས་མེད་ལ་འབབ་དགོས་མི་ཟེར། །
ཁྱིམ་ཆུང་མ་ཡུལ་ནས་ཡོད་རུང་། །
ཚིག་བཤད་སའི་རོགས་ཤིག་དགོས་གི །
རོགས་དགོས་གི་དོན་མགོ་དེ་རེད། །
རི་མཐོ་ཡེ་རྩེ་མོ་ཁྱོད་ཡོད་ན། །
བྱ་འཁོར་རེ་འབབ་འདོད་ང་ཡོད། །
བྲག་གང་ཡག་ཞིག་ག་ང་འབབ། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་ཆེན་གྲོང་ནས་ཡོང་དུས། །
ནང་ན་ཟླ་མང་བོས་ཅི་ཟེར། །
རོགས་བཙོག་ན་མ་རྩེ་ཨེ་ཟེར་གི །
རོགས་བཙོག་ན་མ་རྩེ་ཟེར་ན། །
ཁྱོད་ན་ཆུང་རོགས་ལོར་ཅི་ཁག །
ཐབས་མེད་ལ་རྩེ་དགོས་མི་ཟེར། །
རོགས་རྩེ་གི་སྣང་བ་ཁྱོད་ཡོད་ན། །
ཁ་བགད་ལེ་རྩེ་འདོད་ང་ཡོད། །
ཚིག་གང་ཡག་ལ་གཞས་ངས་ལེན། །
རྟ་འདོ་བའི་གོམ་ལག་བཤད་ལེ་ཅི། །
དངུལ་དཀར་པོ་བྱིན་ན་མི་བཙོང་གི །
གསེར་སེར་པོ་བྱིན་ན་མི་ཁུག་ཀི ། །
རྟ་ཞོན་གི་ལས་སྨོན་མེད་ནི་རེད། །
རི་མཐོན་པོའི་མགོ་ལ་མ་འགོས་ན། །
བྱ་ཁུ་བྱུག་གསུང་སྙན་མི་ཀོ་གི །
ཟླ་བཞི་བ་ཐོན་ནོ་མི་ཤེས་གི །
རོགས་རྩེ་སའི་གྲོང་ང་མ་སོང་ན། །
ཞེ་མཐུན་པའི་རོགས་ལོར་མི་ཐུག་ཀི ། །
ལོ་ཉི་ཤུར་བུད་ནོ་མི་ཤེས་གི །
རོགས་ཆུང་ལོའི་ཡག་བཞིན་བཤད་ལེ་ཅི། །
ས་ཁ་ཐག་རིང་ངེ་མི་ཐུག་ཀི །
ཚིག་སྙན་མོ་བཤད་རུང་མི་ཉན་གི །
རོགས་རྩེ་གི་ལས་སྨོན་མེད་ནི་རེད། །
བྱ་ཁུ་ལོ་སྙིང་ལ་རྗེ་བོ། །
སྟོད་རི་ཆེན་རི་རྒྱུད་མཐོ་གི །
རི་སོ་བ་མེད་ན་དཀའ་གི །
50



བྱ་གཡས་འཁོར་རྒྱག་ར་དྲག་རྒྱུ་རེད། །
ས་སྟོད་ཕྱོགས་རྟ་རའི་ནང་ན། །
རྟ་སྔོ་ནག་ཤེའུ་ཐིག་ཤ་ལེར་ཡོད། །
རྒྱོའུ་རྒྱ་མོའི་ཁ་རྔོག་ལྡེམ་མེ་ཡོད། །
རྟ་ཡོད་ཀི་རྒྱུ་མཚན་དེ་མོ་ཡིན། །
-
ས་སྡེ་ཆེན་སྡེ་མགོ་མཐོ་གི །
ཁ་ཚིག་གསུམ་མེད་ན་དཀའ་གི ། །
ཁ་ལ་གཞས་ལེན་འདྲ་དྲག་རྒྱུ་རེད། །
སྲབ་བསིལ་མའི་ཨ་ལོང་རྡུང་ཡག་ཀི །
དངུལ་དཀར་པོའི་ཡང་ལོང་མདུད་ཡག་ཀི ། །
རྟ་འདོ་བའི་མགོ་ན་དེ་ཡག་ཀི །
ཡག་དེ་གསུམ་ཕྱོགས་ག་ཡིད་སྨོན་གི །
ས་སྨད་ཕྱོགས་མཛོ་རའི་ནང་ན། །
མཛོ་ཁྱུང་དཀར་རྭ་ཁ་གོར་རེ་ཡོད། །
འབྲི་མཛོ་མོའི་རྣ་ཚར་ལྡེམ་མེ་ཡོད། །
མཛོ་ཡོད་ཀི་རྒྱུ་མཚན་དེ་མོ་ཡིན། །
ཁ་ལ་གཞས་ཨ་ལོང་རྡུང་ཡག་ཀི ། །
ཚིག་སྙན་མོའི་ཡང་ལོང་མདུད་ཡག་ཀི །
རོགས་ཆུང་ལོའི་ལེན་སྲོལ་དེ་ཡག་ཀི ། །
ཡག་དེ་གསུམ་ཕྱོགས་ག་ཡིད་སྨོན་གི །
ས་སྡེ་ཆེན་རྩེ་རའི་ནང་ན། །
རོགས་ཞེ་མཐུན་ཞེ་འདང་གྱིག་གེར་ཡོད། །
རོགས་ཁ་མཐུན་ཁ་ཚིག་ས་ལེར་ཡོད། །
རོགས་ཡོད་ཀི་རྒྱུ་མཚན་དེ་མོ་ཡིན། །
མཛོ་ཁྱུང་དཀར་སྙིང་ལ་རྗེ་བོ། །
ང་གཅིག་ནས་ཐོད་དཀར་འབྲི་མོར་འཇུས། །
ང་གཉིས་ནས་ནག་མོ་ནོར་ར་འཇུས། །
ང་མ་འཇུས་ནི་བོ་མཛོ་ཡིན། །
མཛོ་ཁྱུང་དཀར་མགོ་གི་རྭ་ཡིན། །
གཡུ་དྲུག་དཀར་གང་གི་གང་རེད། །
གཡུ་དྲུག་དཀར་བྲག་དམར་ཐེམ་རེད། །
བྲག་དམར་པོ་བཤིགས་ན་ལོན་གི་ར། །
བྱ་རྒོད་པོའི་ཐུགས་ག་མི་ལྡན་གི །
རོགས་ཆུང་ལོ་གང་གི་གང་རེད། །
རོགས་ཆུང་ལོ་ཕ་མའི་རྩིབ་རེད། །
སྡེ་ཆེན་པོ་རྒྱུད་ན་ཐུག་ཀི་ར། །
ནང་ན་ཟླའི་ཐུགས་ག་མི་ལྡན་གི །
རོགས་ཆུང་ལོ་སྙིང་ལ་རྗེ་བོ། །
ང་གཅིག་ནས་ཕ་བཟང་བུ་མོ་རྩེ། །
ང་གཉིས་ནས་ཞང་བཟང་ཚ་མོ་འགྲོགས། །
ང་མ་རྩེ་ནི་བོ་ཁྱོད་ཡིན། །
ལོ་བཅོ་ལྔའི་ན་ཟླའི་རོགས་ཡིན། །
ཁྱོད་འདོ་སིང་གྲོ་རྒྱ་ཟེར་ནོ། །
ཕྱི་རྟ་བརྒྱའི་ནང་གི་འདང་ཆེན་རེད། །



རྗེ་བླ་མ་ཞོག་གི་བཅིབ་རྟ་རེད། །
སྟོད་བྱང་ལམ་བཙོད་ཀི་དབང་ཆུང་རེད། །
ཞེ་སྣང་བ་མཐུན་ན་ཚེ་འགྲོག་རེད། །
ཁྲེལ་རློམ་པ་ཡོད་ན་བསོད་ནམས་རེད། །
ཁྱོད་ཕ་བཟང་བུ་ཚ་ཟེར་ནོ། །
ཡུལ་ཕ་མའི་རྩིབས་ཀྱི་གཅེས་ཕྲུག་རེད། །
གྲོང་ན་ཟླའི་ནང་གི་འདང་ཆེན་རེད། །
རོགས་ཆུང་ལོར་རྩེ་གི་དབང་ཆུང་རེད། །
ཁྱོད་མ་བུས་དུང་མོར་ཁག་མེད། །
བུས་བཏང་ན་དུང་མོ་གསལ་ལ། །
ལྷ་བྱིན་རླབས་ཅན་གིས་སྐྱོབ་བ། །
ཁྱོད་མ་རྩེ་བུ་མོ་ཁག་མེད། ། །
རྩེ་བཏང་ན་སྣང་བ་མཐུན་ན། །
རོགས་ཞེ་འདང་ཅན་གིས་སྐྱོབ་བ། །
སྟོད་དབུས་གཙང་ཆོས་རའི་ནང་ན། །
ཆོས་ཡུམ་ཆེན་ཡུམ་ཆུང་གཉིས་ཡོད། །
ཆོས་ཡུམ་ཆེན་དུམ་པ་གྱིག་གེ་ཡོད། །
ཆོས་ཡུམ་ཆུང་གདུང་དར་བཏགས་གེ་ཡོད། །
ཆོས་འདོན་གི་ཡིག་རྩལ་མེད་རུང་། །
ཆོས་གཅིག་ཀི་གླེགས་ཐག་ངས་གྲོལ། །
ཁྱོད་ད་རུང་རྟེའུ་ལོ་ཆུང་གི །
མགོ་སྐུར་གི་འདུག་ནོ་དཔེ་རེད། །
སྒ་སྟོད་ཀི་འདུག་ར་ལོབས་འགྲོ །
སྲབ་བསྐོན་གི་འདུག་ར་གཡུང་འགྲོ །
སྡེ་ཆེན་པོ་རྩེ་རའི་ནང་ན། །
རོགས་ཁ་མཐུན་ཞེ་མཐུན་གཉིས་ཡོད། ། །
རོགས་ཁ་མཐུན་ཁ་ཚིག་འཛོམ་མེ་ཡོད། །
རོགས་ཞེ་མཐུན་ཞེ་སེམས་ལྷོད་ལེར་ཡོད། །
རོགས་རྩེ་གི་སྤོབས་པ་མེད་རུང་། །
རོགས་གཅིག་ག་ཚིག་གསུམ་ངས་བཤད། །
ཁྱོད་ད་རུང་རོགས་ལོ་ཆུང་གི །
ཚིག་བཤད་དུས་འདར་ནོ་དཔེ་རེད། །
རོགས་ཐུག་ཀི་སྡོད་དྲ་ལོབས་འགྲོ །
ཚིག་བཤད་ཀི་སྡོད་དྲ་མཐུན་འགྲོ །
ཁྱོད་དར་ལྕོག་སོ་མ་ད་འཐེན་རེད། །
དེའི་དར་ལུང་སྲ་ན་ཚེ་འཐེན་རེད། །
རླུང་བསེར་བུ་ཡོད་ན་བྱིན་རླབས་རེད། །
ཁྱོད་ཕྱིས་ལྕེབས་ཐོའུ་མ་ཁག་མེད། །
འཕྲ་འཕེན་གི་འདུག་ནོ་དཔེ་ཡིན། །
ཟེའུ་སྟོན་གི་འདུག་ར་གཡུང་འགྲོ །
ཁྱོད་མ་འགྲོག་བུ་མོ་ཁག་མེད། །
ངོ་ཚ་གི་འདུག་ནོ་དཔེ་ཡིན། །
ཁྱོད་བྱི་ལི་སོ་མ་ད་རྩེ་རེད། །



ཚིག་བཤད་ཀི་འདུག་ར་ལོབས་འགྲོ །
། ཁ་ཚིག་གམ་ཀ
ཁ་ཚིག་གསུམ་རྗེ་བཙུན་མགུར་མ་ཅན། །
སྡེ་ཆེན་པོ་གྲོང་ནས་རྩེ་རྒྱུ་ན། །
ནང་ན་ཟླ་སྣང་བ་སྐྱིད་རྒྱུ་རེད། །
དགུང་ཨ་སྔོན་སྤྲིན་ནག་ཐུལ་བ་རེད། །
གཅིག་སྤུག་གེ་གོན་རྒྱུ་དཀའ་མོ་རེད། །
མཚོ་སྔོན་པོ་དར་གི་སྐེ་རགས་རེད། །
གཅིག་བཤིགས་གེ་བཅིངས་རྒྱུ་དཀའ་མོ་རེད། ། །
སྟོད་དབུས་གཙང་ཆོས་རའི་ནང་ནས། །
ལྷ་མཇལ་འདོད་བལྟ་འདོད་གཉིས་ཀ་ཡོད། །
རྡུལ་གཙུབ་འདོད་བསམ་པའི་རྒྱུད་ན་མེད། །
ཕོ་ཁྱོད་ཚོ་ལམ་ཁའི་མགྲོན་པོ་རེད། །
ཁ་བགད་ལེ་རྩེ་རྒྱུ་དཀའ་མོ་རེད། །
སྡེ་ཆེན་པོ་རྩེ་རའི་ནང་ནས། །
རོགས་རྩེ་འདོད་མཐུན་འདོད་གཉིས་ཀ་ཡོད། །
རོགས་འགལ་འདོད་བསམ་པའི་རྒྱུད་ན་མེད། །
ས་རིག་རིག་རིག་སྨོན་གཞུང་ནས། །
རྟ་རིག་རིག་གཉིས་ཀ་མ་ཞོན། །
འགངས་མ་ཞོན་ཟེར་ནི་མིན་འདྲ། །
དེའི་ནང་ན་རྒོད་པོ་རྟ་ཡོད། །
ཁྱོད་རྩྭ་སྐྱ་མར་ཁུ་འདྲ་བོ། །
ང་ཟ་འདོད་ཡིད་ན་ཡོད་དྲ། །
ཁྱོད་རྩྭ་འབྲུག་ལོ་ཏོག་སེར་པོ། །
ས་གང་ང་ཐོར་གི་མེད་ལ། །
ས་རིག་རིག་རིག་སྨོན་གཞུང་ནས། །
རོགས་རིག་རིག་གཉིས་ཀ་མ་རྩེ། ། །
འགངས་མ་རྩེ་ཟེར་ནི་མིན་འདྲ། །
དེའི་ནང་ན་ཁྲེལ་མེད་རོགས་ཡོད། །
རོགས་ཆུང་ལོ་མེ་ཏོག་འདྲ་བོ། །
ང་རྩེ་འདོད་ཡིད་ན་ཡོད་དྲ། །
ཁྱོད་རྣམ་ཤེས་སྦྲང་མ་འདྲ་བོ། །
རོགས་གང་ང་མཐུན་གི་མེད་ལ། །
བྱ་རྨ་བྱ་གོས་ནག་ཐུལ་བ་ཅན། །
རྒྱབ་སྒྲོ་གོར་གསེར་གི་རི་མོ་ཅན། །
ཆུ་རྨ་ཆུ་ཁ་ལ་འབབ་རྒྱུ་ན། །
ཉ་གསེར་ལོ་སྣང་བ་སྐྱིད་རྒྱུ་རེད། །
ང་བྱ་རྒྱལ་ཁྱུང་ཆེན་མིན་རུང་། །
ང་རྒྱབ་རི་གཙང་ཆུའི་ཁ་ནས། །
སྐག་དི་རིར་ཐེངས་གསུམ་གྲགས་ནོ། །
བྱ་མང་བོར་བློ་གསལ་ཕུད་ནི། ། །
བྱིའུ་འཇོལ་མོར་དྲན་ཤིང་བཞག་ནི། །
རོགས་ཆུང་ལོ་དུང་གི་སོ་སྒོ་ཅན། །



འདང་བུ་ཕྲུག་འདྲ་ཞིག་ཆེ་ན། །
རོགས་བསྐྱུར་ནོ་སྡུག་བསྔལ་མེད་ཀི །
ང་རྒྱུ་ཆེན་བྱི་ལི་མིན་རུང་། །
ང་རོགས་བརྒྱ་འབུམ་གི་རྒྱབ་ནས། །
ཁ་ལ་ལའི་རྩེ་མགོ་བསླངས་ནོ། །
རོགས་མང་བོར་བློ་གསལ་ཕུད་ནི། །
སྨན་བུ་མོར་དྲན་ཤིང་བཞག་ནི། །
མཛོ་ཁྱུང་དཀར་ཁ་བཀང་སོ་དྲུག་རེད། །
ཇ་ལེབ་ཆེན་རྒྱ་མ་དགུ་བཅུ་རེད། །
དེ་གཉིས་ཀ་ཕན་ཚུན་མི་མཐུན་གི །
གཅིག་མཐུན་གི་འདོད་ན་འཁུར་ར་བཏང་། །
དགུང་འདི་ན་བྱ་བརྒྱ་ད་ལ་ལ། །
དེའི་ནང་ན་བྱ་གཅིག་ས་ལ་ལ། །
ངོ་ཤེས་ནོ་ཁུ་བྱུག་སྔོན་མོ་རེད། །
ངོ་ཤེས་རུང་གཤོག་རྒྱང་མ་བྱས། ། །
ང་ཐང་དཀར་རྒོད་པོའི་མངའ་ཡོག་རེད། ། །
མ་ང་ཚོ་མོ་ལོ་བཅོ་ལྔ་རེད། །
ཕོ་ཁྱོད་ཚོ་ཕོ་ལོ་བཞི་ཅུ་རེད། །
དེ་གཉིས་ཀ་ཕན་ཚུན་མི་མཐུན་གི །
གཅིག་མཐུན་གི་འདོད་ན་རྩེ་ཡ་བཏང༌། །
སྡེ་འདི་ན་ན་ཟླ་ད་ལ་ལ། །
དེའི་ནང་ན་རོགས་ལོ་ས་ལ་ལ། །
ངོ་ཤེས་ནོ་ཆུང་དུས་རོགས་ལོ་རེད། །
ངོ་ཤེས་རུང་མགྱོགས་འདྲི་མ་གཏོང་། །
ང་མགོ་བདག་བཟའ་བའི་ཁྲིམས་ཡོག་རེད། །
སྒ་སྔ་རུ་ཅུང་ཞིག་མཐོ་གི །
ས་ཕྱི་རུ་ཅུང་ཞིག་དམའ་གི །
དེ་མཐོ་དམན་ཁ་ན་ཅི་ཡོད། །
སྒ་རྒྱུན་ཐག་སྲ་ན་གཅིག་རེད། །
སྟོད་སོག་པོ་རྟ་ར་ནང་ནས། །
རྟ་བསྐྱུར་རེ་རྟ་ཞིག་ཉོས་ནོ། །
རྟ་རྐྱང་ངེ་འདྲ་ཞིག་ཡིན་ནེ། །
གཟུགས་རྐྱང་ངེ་འདྲ་ཞིག་འཛོམས་ན། །
རྟ་བསྐྱུར་ནོ་སྡུག་བསྔལ་མེད་ཀི ། །
ཕོ་ང་ཚོ་ལོ་ཚོད་ཚེ་གི ། །
མ་ཁྱོད་ཚོ་ན་ཚོད་ཆུང་གི །
ལོ་ཆེ་ཆུང་ཁ་ན་ཅི་ཡོད། །
ཞེ་སྣང་བ་མཐུན་ན་གཅིག་རེད། །
སྡེ་ཆེན་པོ་རྩེ་ར་ནང་ནས། །
རོགས་བསྐྱུར་རེ་རོགས་ཤིག་བཙལ་ནོ། །
རོགས་ཕ་མ་འདྲ་ཞིག་ཡིན་ནེ། །
ཆུ་ཆེན་པོ་རྨ་ཆུ་ཁ་ནས། །
རོགས་འུ་གུ་གཉིས་ཀས་ཉ་འཛིན། །
ཉ་འཛིན་གི་དུས་སྐབས་ད་རེད། །
ཡུན་རིང་བོར་ཆད་ལ་བཞག་ན། །



ཆུ་རྨ་ཆུ་འགྲམ་དར་ཆགས་འགྲོ །
ཉ་འཛིན་གི་གོ་སྐབས་ཤོར་འགྲོ །
སྟོད་དབུས་གཙང་གསེར་ས་གསེར་ཡུལ་རེད། །
གསེར་ཐང་མ་བརྡལ་བརྡལ་བྱེད་དགོས་གི །
གསེར་ཐང་མ་བརྡལ་བརྡལ་མ་བྱས་ན། །
གསེར་ཡོད་ཀི་ཟེར་ར་མེད་ཀི་ཟེར། ། །
སྡེ་ཆེན་པོ་ཡག་ཀི་དཀྱིལ་ནས། ། །
རོགས་འུ་གུ་གཉིས་ཀས་འགྲོགས་འཛིན། །
འགྲོགས་འཛིན་གི་དུས་སྐབས་ད་རེད། །
ཡུན་རིང་བོར་ཆད་ལ་བཞག་ན། །
སྡེ་ཆེན་པོའི་ཁ་ཐག་རིང་འགྲོ །
རོགས་རྩེ་གི་གོ་སྐབས་ཤོར་འགྲོ །
སྡེ་ཆེན་པོ་རོགས་ས་རོགས་ཡུལ་རེད། །
གཏམ་མི་ཁའི་བར་ནས་རྩེ་དགོས་གི །
གཏམ་མི་ཁའི་བར་ནས་མ་རྩེ་ན། ། །
རོགས་ཡོད་ཀི་ཟེར་ར་མེད་ཀི་ཟེར། །
སྨད་རྒྱ་ནག་མགྲོན་ཁང་ནང་ནས། །
གོས་འབྲུག་མ་ཐོག་བརྩེགས་མ་བྱས་ན། །
གོས་ཡོད་ཀི་ཟེར་ར་མེད་ཀི་ཟེར། ། །
སན་པཱ་ཧྲི་བོའུ་རྡེའུ་ཅང་མེད། །
ཅང་མེད་དྲ་ཅང་ང་མི་འཕེན། ། །
གཅིག་འཕངས་ངེ་ཤོར་ནི་མི་གསལ། །
གཉིས་འཕངས་ན་ཤོར་འགྲོ་མི་འདོད། །
ས་སྡེ་ཆེན་རྩེ་རའི་ནང་ནས། །
རོགས་ནང་ཐུག་དགོང་ཐུག་མ་བྱས་ན། ། །
རོགས་ཡོད་ཀི་ཟེར་ར་མེད་ཀི་ཟེར། །
ཁ་ལ་གཞས་ཚིག་ཀ་ཅང་མེད། །
ཅང་མེད་དྲ་ཅང་ང་མི་བཤད། །
གཅིག་བཤད་ལེ་འགལ་ནི་མི་གསལ། །།
གཉིས་བཤད་ན་འགལ་འགྲོ་མི་འདོད། །
དདུལ་དཀར་པོ་སྲང་ང་འཇལ་དུས། །
གསེར་སེར་པོ་བརླག་ས་དགོས་གི །
གསེར་སེར་པོ་བརླག་ས་མེད་ན། །
དངུལ་སྲང་ང་འཇལ་རྒྱུ་དཀའ་གི །
བྱིའུ་འཇོལ་མོ་ནགས་ན་ཡོད་དུས། །
ཤིང་གསོམ་དཀར་སྡོང་བོ་རྩེ་ཡིན། །
བྱ་ཁུ་བྱུག་སྔོན་མོ་རྩིབས་ཡིན། །
ས་དེང་སང་བྱེ་མ་ཐང་ནས། །
ངས་དེ་ཡེ་བཤད་ན་གཤོབ་རེད། །
ཞེ་མཐུན་པའི་རོགས་ལོར་རྩེ་ན། །
ཚིག་སྙན་མོ་བརླག་ས་དགོས་གི །
ཚིག་སྙན་མོ་བརླག་ས་མེད་ན། །
རོགས་ཞེ་མཐུན་རྩེ་རྒྱུ་དཀའ་གི །
སྟག་ཤ་ར་སྡེ་ན་ཡོད་དུས། །



ཕ་བཟང་བུ་མོའི་རོགས་ཡིན། །
ཞང་བཟང་ཚ་མོའི་རྩིབས་ཡིན། །
ས་དེང་སང་གཞན་སྡེ་གྲོང་ནས། །
ངས་དེ་ཡེ་བཤད་ན་གཤོབ་རེད། །
བལ་དཀར་བོའི་སྲུང་ཞིག་འཐེན་རྒྱུ། །
ཚོན་དམར་བོའི་རྟགས་ཤིག་རྒྱག་རྒྱུ། །
རྟགས་བརྒྱབ་ཀི་ནང་མོ་ཞིག་ག །
སྲུང་དཀར་བོ་བོར་ན་མི་ཆོག །
བྱ་དཀར་པོ་གཤོག་སྣེ་སྔོན་པོ་ཅན། །
མཚོ་སྔོན་པོ་རིག་ན་འབབ་ལ་ཁད། ། །
བྲག་དམར་པོ་རིག་ན་འཕུར་ལ་ཁད། །
བྱ་ཁྱོད་ཚོའི་བློ་སེམས་ཉིས་འགལ་རེད། །
སྡེ་མར་ཁུ་འདྲ་བོའི་ནང་གི །
རོགས་ཆུང་ལོ་རྩེ་འདངས་ཅན་པོར། །
ཁ་བགད་ལེ་ཚིག་གསུམ་བཤད་རྒྱུ། །
རྟགས་ཕུ་རུང་ནང་ནས་བརྗེ་རྒྱུ། །
རྟགས་བརྗེས་གི་ནང་མོ་ཞིག་ག ། །
རོགས་གཞན་ན་རྩེ་ན་མི་ཆོག །
རོགས་དགའ་ལོ་གྲི་ཆུང་བློ་གཟུར་ཅན། །
རོགས་ཞེ་མཐུན་རིག་ན་རྩེ་ལ་ཁད། །
རོགས་ཁ་མཐུན་ཐུག་ན་འགྲོགས་ལ་ཁད། །
ཕོ་ཁྱོད་ཚོའི་བློ་སེམས་ཉིས་འགལ་རེད། །
དགུང་སྔོན་པོའི་གུར་ཁང་ནང་ན། །
འབྲུག་ལྗང་ལོ་མཚམས་མ་བསྡད་ཡོད། །
ཆར་ཟིལ་མ་འཚམས་འདྲིར་ཡོང་ན། །
མཚམས་གྲོལ་གི་དབང་སྐལ་ཨེ་ཡོད། །
དུང་ལ་རི་ཡི་མགོ་ནས། །
དུང་རྟ་དཀར་པོ་འཚེར་གི ། །
རྟ་ཀ་གི་འཚེར་སྐད་ཉན་ན། །
ངའི་དེང་མའི་བློ་རྟ་དྲན་གི །
སྡེ་ཆེན་པོའི་གུར་ཁང་ནང་ན། །
རོགས་ཆུང་ལོ་མཚམས་མ་བསྡད་ཡོད། །
ང་བྱི་མོ་འཚམས་འདྲིར་ཡོང་ན། །
མཚམས་གྲོལ་གི་དབང་སྐལ་ཨེ་ཡོད། །
སྨད་ཕྱོགས་སྡེ་ཆེན་གྲོང་ནས། །
རོགས་ཆུང་ལོས་ལ་གཞས་ལེན་གི །
གླུ་ལེན་སྲོལ་སྐད་ལ་ཉན་ན། །
ངའི་དེང་མའི་རོགས་ལོ་དྲན་གི །
སྟོད་དབུས་གཙང་ལྷ་ཁང་ནང་ན། །
ང་མ་མཇལ་ལྷ་ཞིག་མེད་དྲ། །
ང་མ་མཇལ་ཇོ་སྐུ་ཁྱོད་རེད། །
མཇལ་ཐུབ་ན་ད་ཐེངས་མཇལ་རྒྱུ། །
མཇལ་མ་ཐུབ་ཕྱིར་སྐོར་རྒྱག་རྒྱུ། །
སྟོད་སོག་པོའི་ལུག་ར་ནང་གི །
ལུག་ཚ་རུ་བལ་ཁ་ཅན་པོར། །
56



ཚེ་གང་གི་བཟའ་ཚང་ཉན་ནི་ཞིག །
ངས་དེ་མོ་རོགས་ཤིག་བཙལ་ན་འདོད། །
ས་སྡེ་ཆེན་རྩེ་རའི་གྲོང་ན། །
ང་མ་འགྲོགས་རོགས་ཤིག་མེད་དྲ། །
ང་མ་འགྲོགས་ཆུང་ལོ་ཁྱོད་རེད། །
འགྲོག་ཐུབ་ན་ད་ཐེངས་འགྲོག་རྒྱུ། །
འགྲོག་མ་ཐུབ་ཕྱིར་སྐོར་རྒྱག་རྒྱུ། །
རྟ་ང་ཡོད་ང་ཡོད་མ་ཟེར། །
རྟ་ཁྱོད་ལ་ཡོད་དྲ་ང་ར་ཡོད། །
རྟ་ཡོད་ནོ་དགུང་གི་གཡུ་འབྲུག་ཡིན། །
སྲབ་བསིལ་མ་ཉི་ཐིག་འཐེན་འདྲ་ཡིན། །
དེ་བསྐྱུར་རེ་ཡང་གཅིག་ཉོ་འདོད་ཡིན། །
སྟོད་དབུས་གཙང་འདུ་ཁང་ནང་ནས། །
ལྷ་འགངས་ཆེན་རྗེ་བཙུན་སྒྲོལ་མ། །
གཅིག་མཇལ་ན་སྡིག་སྒྲིབ་དག་དགོས། །
གཉིས་མཇལ་ན་བར་ཆད་སེལ་དགོས། །
གསུམ་མཇལ་ན་ཐར་བ་ཐོབ་དགོས། །
དེ་གསུམ་པོ་མ་ཐུབ་བཏང་ན། ། །
ང་སྙིང་འཕྱས་གཏོང་གི་ལྷ་ཡོད། །
རོགས་ང་ཡོད་ང་ཡོད་མ་ཟེར། །
རོགས་ཁྱོད་ལ་ཡོད་དྲ་ང་ར་ཡོད། །
རོགས་ཡོད་ནོ་སྒྲོལ་མའི་ལྷ་སྐུ་ཡིན། །
མདངས་ཞེ་རྩིས་ཉི་འོད་ཤར་འདྲ་ཡིན། ། །
དེ་བསྐྱུར་རེ་ཡང་གཅིག་འགྲོག་འདོད་ཡིན། །
ས་མར་ལྟོས་སྡེ་ཆེན་གྲོང་ན། །
རོགས་ཆུང་ལོ་བཞིན་བཟང་མ་བོ། །
གཅིག་རྩེ་ན་སྣང་བ་མཐུན་དགོས། །
གཉིས་རྩེ་ན་འགྲོགས་རྔ་སྐྱོང་དགོས། །
གསུམ་རྩེ་ན་བཟའ་ཚང་ཉན་དགོས། །
དེ་གསུམ་པོ་མ་ཐུབ་བཏང་ན། །
ང་སྙིང་འཕྱས་གཏོང་གི་རོགས་ཡོད། །
ཤིང་དྲང་མོ་གང་རི་གང་ན་ཡོད། །
ཤིང་དྲང་མོ་གཅན་ཚའི་ནགས་ན་ཡོད། །
ཤིང་དྲང་ངེ་མི་ཆོག་རིང་མོ་ཞིག ། །
སྟོད་དབུས་གཙང་ཀ་རིང་ཉན་ནི་ཞིག །
ངས་དེ་མོ་ཤིང་ཞིག་བཅད་ན་འདོད། །
རྫ་ཁྲ་ཡག་རྫ་ལུང་ཁུག་ན། །
འབྲི་བཞོ་རྒྱུ་མེད་ནི་མིན་འདྲ། །
རྫ་སྨུག་པོ་ཟུར་གི་འབྲོང་མོ། །
གཅིག་བཞོ་གི་བསམ་པ་ཡོད་ནི། །
རོགས་ཡག་པ་གང་གི་གང་ན་ཡོད། །
རོགས་ཡག་པ་སྡེ་ཆེན་དཀྱིལ་ན་ཡོད། །
རོགས་ཡག་གེ་མི་ཆོག་བཟང་མོ་ཞིག །
སྡེ་ཡག་པ་ཚོ་དྲུག་གླིང་ན། །
ང་རྩེ་རོགས་མེད་ནི་མིན་དྲ། །
ས་སྡེ་ཆེན་མ་བཟང་བུ་མོ། །



གཅིག་རྩེ་གི་བསམ་པ་ཡོད་ནི། །
ཆུ་ར་ཆུ་མགོ་ཆ་མེད་རེད། །
ཆ་ཡོད་ཀི་ཆུ་ཞིག་གང་ན་ཡོད། །
ཆུ་ཐོམ་གསུམ་བཅུས་ན་ཆ་ཡོད་རེད། །
ས་སྤང་དཀར་ཀླད་ཀི་མེ་ཏོག །
དགུན་ཁ་བའི་བསམ་པ་གནག་གེ །
ད་རེག་གོ་གད་དབང་མ་བྱིན། །
དུས་དེང་སང་དབྱར་ཁ་ཐོན་ན། །
ཁྱོད་གད་ན་གད་ཚོད་ད་རེད། །
ངས་ཨེ་གད་རེ་བ་བྱས་ཡོད། ། །
རོགས་ར་འུ་གཉིས་ཆ་མེད་རེད། །
ཆ་ཡོད་ཀི་རོགས་ཤིག་གང་ན་ཡོད། །
ཁ་ཚིག་གསུམ་བཤད་ན་ཆ་ཡོད་རེད། །
ས་སྡེ་ཆེན་དཀྱིལ་གི་དགའ་ལོ། །
ཕྱི་སྡེ་བའི་བསམ་པ་གནག་གེ ། །
ད་རེག་གོ་ཐུག་དབང་མ་བྱིན། །
དུས་དེ་རིང་སྡེ་ནས་ཐུག་ན། ། །
ཁྱོད་རྩེ་ན་བར་སྐབས་འདི་རེད། །
ངས་ཨེ་རྩེ་རེ་བ་བྱས་ཡོད། ། །
སྟོད་ཙོང་ཁའི་སྐྱེས་རི་ཆ་ཡོད་རེད། །
དེའི་ནང་གི་ལྷ་བྱ་ཆ་མེད་རེད། །
ཆ་ཡོད་ན་ཡོད་དྲ་མེད་ན་མེད། །
བྱ་འབོད་པ་བཏང་ན་ཆ་ཡོད་རེད། །
ས་སྡེ་ཆེན་སྡེ་བ་ཆ་ཡོད་རེད། །
དེའི་ནང་གི་རོགས་ལོ་ཆ་མེད་རེད། །
ཆ་ཡོད་ན་ཡོད་དྲ་མེད་ན་མེད། །
ཁ་ཚིག་གསུམ་བཤད་ན་ཆ་ཡོད་རེད། །
དགུང་སྔོན་གནམ་མ་འགྲོ་ནི་ཚོ། །
ངས་དགུང་སྔོན་གནམ་མ་སྐད་ཅིག་གཏོང་། །
ཆར་འབབ་ན་འབབ་སྐབས་ད་རེད། །
ཟླ་བཞི་བ་ལྔ་བ་ཚར་ན། །
ཆར་བབས་རུང་དོན་མེད་ཐང་རེད། །
ཁྱོས་ཡར་ར་མ་བལྟ་མར་ར་ལྟོས། །
མར་འཁོར་ར་ཨ་ཆེན་ཐང་ང་ལྟོས། །
ལྗང་ལྡེམ་མེ་ཡོད་ནོ་སྤང་ལྗོངས་རེད། །
སེར་ལམ་མེ་ཡོད་ནོ་མེ་ཏོག་རེད། །
དུས་ད་ཐེངས་བཏོག་རེ་མ་ཐུབ་ན། །
དབྱར་ཟླ་གསུམ་ཉི་མ་ཚར་རྒྱུ་རེད། །
སང་ཕྱིན་ཆད་བཏོག་ཐག་རིང་རྒྱུ་རེད། །
ས་སྡེ་ཆེན་དཀྱིལ་ལ་འགྲོ་ནི་ཚོ། ། །
ངས་སྡེ་ཆེན་རོགས་ལོར་སྐད་ཅིག་གཏོང་། ། །
རོགས་རྩེ་ན་རྩེ་སྐབས་ད་རེད། །
ལོ་ཉི་ཤུའི་ཉི་མ་ཚར་ན། །
རོགས་རྩེ་རུང་དོན་མེད་ཐང་རེད། །
ཁྱོས་ཡར་ར་མ་བལྟ་མར་ར་ལྟོས། །
58



མར་འཁོར་ར་སྡེ་ཆེན་གྲོང་ང་ལྟོས། །
གཡང་ཆགས་གེ་ཡོད་ནོ་སྡེ་བ་རེད། །
འཛུམ་གྱི་ལེ་ཡོད་ནོ་རོགས་ལོ་རེད། །
དུས་ད་ཐེངས་རྩེ་རེ་མ་ཐུབ་ན། །
ལོ་ཉི་ཤུའི་ཉི་མ་ཚར་རྒྱུ་རེད། །
སང་ཕྱིན་ཆད་རྩེ་ཐག་རིང་རྒྱུ་རེད། །
ས་སྡེ་ཆེན་གྲོང་གི་གཡོན་ཟུར་ནས། །
རོགས་ཆུང་ལོ་དུང་གི་སོ་སྒོ་ཅན། །
སོས་དལ་དུས་ཚིག་གསུམ་མ་བཤད་ན། །
ལུས་ཕྲ་མོ་གཤིན་རྗེ་གཡར་མ་རེད། །
བགེགས་བར་ཆད་ནམ་ཡོང་ཆ་མེད་རེད། །
ཤིང་དྲང་མོ་ཙན་དན་ནགས་ན་ཡོད། །
གཅོད་མི་ཉན་ཀླུ་བདུད་རྩིབས་ན་ཡོད། །
ཀླུ་རྩིབས་ནས་བསྐྱུར་ར་རྩེ་ནས་གཅོད། །
བྱ་ཁུ་ལོ་སྙིང་ལ་རྗེ་བོ། །
ཁྱོད་གོང་མའི་གསེར་མཁར་ཁ་ནས། །
ཞེ་ལྷོད་ལེ་གྲགས་ཁོམ་ཨེ་ཡོད། །
ཞེ་ལྷོད་ལེ་གྲགས་ཁོམ་མེད་ན། །
ཞིང་ཆུ་མའི་ལྕང་སྡོང་མགོ་ནས། །
ཞེ་ལྷོད་ལེ་གྲགས་ན་གཅིག་རེད། །
རོགས་ཡག་པ་སྡེ་ཆེན་དཀྱིལ་ན་ཡོད། །
རྩེ་མི་ཉན་དགྲ་ནག་རྩིབས་ན་ཡོད། །
དགྲ་ཡུལ་ནས་བསྐྱུར་ར་རི་ནས་རྩེ། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་ཆེན་རྩེ་རའི་གྲོང་ནས། །
ཁ་བགད་ལེ་རྩེ་ཁོམ་ཨེ་ཡོད། །
ཁ་བགད་ལེ་རྩེ་ཁོམ་མེད་ན། །
གྲོང་ན་ཆུང་རྩེ་ར་ནང་ནས། ། །
ཁ་བགད་ལེ་རྩེ་ན་གཅིག་རེད། །
སྟོད་དབུས་གཙང་སུམ་བརྒྱ་སུམ་ཐོག་རེད། །
ལྷ་བྱམས་པ་སུམ་ཐོག་བར་མ་རེད། །
ལྷ་མཇལ་གི་དུས་སྐབས་ད་ཚོད་རེད། །
སང་ནང་མོ་མཇལ་ས་ཆ་མེད་རེད། །
ས་སྡེ་ཆེན་སུམ་བརྒྱ་སུམ་ཐོག་རེད། །
རོགས་འུ་ཚོ་སུམ་ཐོག་བར་མ་རེད། །
རོགས་རྩེ་གི་རྩེ་སྐབས་ད་ཚོད་རེད། །
སང་ནང་མོ་རྩེ་ས་ཆ་མེད་རེད། །
ཤར་དུང་ལ་རི་གི་གཡས་ཟུར་ནས། །
ཁྱོད་འཛམ་གླིང་ཉི་མ་རང་ཤར་ཅན། །
སོས་དལ་དུས་དྲོད་ཁོལ་མ་འཛོམས་ན། །
ནང་སྔ་དྲོའི་ཉི་རྩེ་གཡར་མ་རེད། །
སྤྲིན་ནག་པོ་ནམ་ཡོང་ཆ་མེད་རེད། །
གོས་འབྲུག་རིས་མ་བོར་ཤོད་ལ། །
ངས་མི་གོན་ཟེར་ནི་མིན་འདྲ། །
གོན་བཏང་གི་ནང་མོ་ཞིག་ག །



དབྱར་གསུམ་གི་ཆར་བ་ཁོག་དགོས། །
དགུན་གསུམ་གི་བསེར་བུ་འགོག་དགོས། །
ངས་གོན་ནོ་དོན་མགོ་ཡོད་དགོས། །
ཚིག་མ་བཤད་གོང་ང་བསམ་ཐོངས། །
རོགས་རྩེ་ཡེ་མཐུན་རེ་སོང་ན། །
རོགས་འགལ་རྒྱུ་ཟེར་ན་གཤོབ་ཡིན། །
ས་སྡེ་ཆེན་རོགས་ལོར་ཤོད་ལ། །
ང་མི་རྩེ་ཟེར་ནི་མིན་འདྲ། །
རྩེ་བཏང་གི་ནང་མོ་ཞིག་ག །
ཕྱི་སྡེ་བའི་མྱི་ཁ་འཁུར་དགོས། །
དྲིན་ཕ་མ་ཡིན་རུང་བསྐྱུར་དགོས། །
ང་རྩེ་ནོ་དོན་མགོ་ཡོད་དགོས། །
ངས་དབུས་རི་དབུས་སྐོར་བརྒྱུད་ལེ། །
དབུས་ལམ་ཕྲ་མོ་དེད་ལེ། །
བསམ་བསམ་ཇོ་བོ་ཁྱོད་བསམས། །
ཁྱོད་བསམས་མེ་ཡོང་ནི་མིན་ན། །
དབུས་འདི་ལ་ཡོང་དོན་འགང་མེད། །
ཁྱོད་དཀར་ནི་གངས་རི་དཀར་གི །
ཁྱོད་དཀར་ནོ་ཡ་མཚན་ཆེ་གི ། །
དགུང་ཉི་མ་ཀླད་ནས་ཤར་ན། །
ཁྱོད་དཀར་ཐོག་དེ་ནས་ཨེ་འདུག །
ངས་སྡེ་རི་སྡེ་སྐོར་བརྒྱུད་ལེ། །
སྡེ་ལམ་ཕྲ་མོ་དེད་ལེ། །
བསམ་བསམ་ཆུང་ལོ་ཁྱོད་བསམས། །
ཁྱོད་བསམས་མེ་ཡོང་ནི་མིན་ན། །
ས་འདི་ལ་ཡོང་དོན་འགང་མེད། །
ཁྱོད་དྲང་ནི་རོགས་ལོ་དྲང་གི །
ཁྱོད་དྲང་ནོ་ཡ་མཚན་ཆེ་གི ། །
གཏམ་གྱི་ཁ་འཁོར་རེ་ཡོང་ན། །
ཁྱོད་དྲང་ཐོག་དེ་ནས་ཨེ་འདུག །
ངས་སྨད་ཕྱོགས་རྨ་ཆུའི་ཁ་ན། །
ཤིང་སྨྱུག་མའི་སྡོང་ཞིག་བཙུགས་ཡོད། །
འཁུར་མ་འགྲོ་རྨ་ཆུ་དལ་མོ། །
རྫོགས་མ་བཏང་རླུང་ནག་འཚུབ་མ། །
སྟོད་དབུས་གཙང་ཀ་རིང་ཉན་དགོས། །
དོ་མ་འཐེན་གོང་ང་འདང་རྒྱོབས། །
མེ་མ་བསྒོས་གོང་ང་བསམ་ཐོངས། །
དོ་འཐེན་ནེ་ལོབས་རེ་སོང་ན། །
དོ་གཅོད་རྒྱུ་ཟེར་ན་གཤོབ་ཡིན། །
ས་སྡེ་ཆེན་རྩེ་རའི་ནང་ན། ། །
ཞེ་མཐུན་པའི་རོགས་ཤིག་བཙལ་ཡོད། །
ཁ་མ་རྒྱག་ཁ་ཡ་ན་ཟླ། །
གཏོར་མི་ཉན་གླིང་རུའི་སྤྱི་ཁ། །
ཚེ་གང་གི་བཟའ་ཚང་ཉན་དགོས། །
རོགས་མ་རྩེ་གོང་ང་འདང་རྒྱོབས། །



ས་སྟོད་ཕྱོགས་སྟོད་ལུང་ཉིན་ན། ། །
མེ་ཏོག་གསེར་ཆེན་བཏབ་ཡོད། །
སྦྲང་མ་འཁོར་རེག་ཞིག་ག །
འབུ་གང་ཡིན་འཁོར་གི་མ་འཇུག །
ཁྱོད་རྩེ་གི་རྩེ་ལམ་ཨེ་དྲང་། །
ཁྱོད་རྩེ་གི་རྩེ་ལམ་དྲང་ན། །
ངས་ན་ཟླའི་ཆུང་ལོ་བློས་གཏོང་། །
བློས་གཏོང་ང་བློ་རྩེ་ཁྱོད་གཏོད། །
ས་སྨད་ཕྱོགས་སྡེ་ལུང་མཐའ་ན། །
རོགས་ཆུང་ལོ་ཚིག་གསུམ་བཤད་ཡོད། །
རོགས་འུ་གཉིས་ཐུག་རེག་ཞིག་ག །
རོགས་གང་ཡིན་ཚིག་ག་མ་ཉན། །
རི་གསུམ་མགོ་གི་མེ་ཏོག །
ཁྱོད་གད་ལེ་ཡོང་ན་སྐྱིད་ཀི །
ཁྱོད་སྐྱིད་རུང་བདག་པོ་མང་གི །
སྟོད་རི་ཆེན་ཁ་བས་མནན་ན། །
ཁྱོད་མེ་ཏོག་རང་ཚུགས་ཨེ་ཐུབ། །
རྨ་ཕ་རིའི་ཚྭ་མཚོའི་ཁ་ན། །
དུང་ལེན་རྒྱུ་མེད་ནི་མིན་འདྲ། །
ངས་ནུབ་ཕྱོགས་གཡུ་མཚོའི་ཁ་ནས། །
དུང་གཡས་འཁྱིལ་ཞིག་ག་སྙེགས་ནི། །
ས་སྡེ་ཆེན་དཀྱིལ་གི་རོགས་ལོ། །
ཁ་བགད་ལེ་རྩེ་ན་སྐྱིད་ཀི །
ཁྱོད་སྐྱིད་རུང་བདག་པོ་མང་གི །
གཏམ་མྱི་ཁས་དེད་ལེ་ཡོང་ན། །
ཁྱོས་མི་འགལ་ཁས་ལེན་ཨེ་ཐུབ། །
ས་རང་སྡེ་ན་ཟླའི་གྱབ་ན། །
རོགས་གང་བཟང་མེད་ནི་མིན་འདྲ། །
ས་སྲི་སྡེ་རོགས་མང་གྱབ་ནས། །
རོགས་མདངས་ཅན་ཞིག་ག་སྙེགས་ནི། །
བྱང་ཕྱོགས་རྨ་ཆུའི་ཁ་ལ། །
ངས་བསམ་མེ་ཟམ་ཞིག་བཙུགས་ཡོད། །
ཟམ་ཐོག་འཛེར་མ་བརྡབས་ཡོད། །
ཟམ་སྣེ་རྡོ་གིས་མནན་ཡོད། །
ཆུ་རྨ་ཆུ་དགུང་ང་འཕྱུར་རུང་། །
ཁུར་འགྲོ་གི་བསམ་པ་ང་མེད། །
བྱང་ཕྱོགས་སྐར་མ་སྨེ་བདུན། །
ཁྱོད་ཤར་གི་ཤར་ལམ་ཨེ་དྲང་། །
ཁྱོད་ཤར་གི་ཤར་ལམ་དྲང་ན། །
ངས་སྨིན་དྲུག་ཁྱ་མོ་བློས་གཏོང་། །
བློས་གཏོང་ང་བློ་རྩེ་ཁྱོད་གཏོད། །
སྡེ་གཡུང་དྲུང་འདྲ་བོའི་ནང་ནས། །
ངས་བསམ་མེ་རོགས་ཤིག་བཙལ་ཡོད། །
མི་བརྗེད་ཚིག་གསུམ་བཤད་ཡོད། །
ས་སྡེ་ཆེན་དཀྱིལ་གི་རོགས་ལོ། །
61



ཚིག་རྟིང་མནའ་གིས་མནན་ཡོད། །
གཏམ་མི་ཁ་གླིང་ང་གྲགས་རུང་། །
འགལ་འགྲོ་གི་བསམ་པ་ང་མེད། །
རོགས་ཁྱོད་རེ་འུ་གུ་གཉིས་ཀས། །
ཆུ་རྨ་ཆུ་དཀྱིལ་ནས་མེ་འབུད། །
མེ་འབུད་ཀི་གྲ་སྒྲིག་ངས་བྱེད། །
མེ་མི་ད་ཁས་ལེན་ཁྱོས་བྱོས། །
ཁྱོད་ཡིན་ན་ཁས་ལེན་ཨེ་ཐུབ། །
ང་ཡིན་ན་ཁས་ལེན་ཐུབ་བ། །
གོས་སེར་བོ་གཡུང་རིས་མ་བོ། །
གོན་ཟེར་ན་བླ་མའི་ན་བཟའ་རེད། །
བསྐྱུར་བསམས་ན་ནོམ་པ་རྩ་ཆེན་རེད། །
རོགས་ཆུང་ལོ་བྱུ་རུའི་རྣ་ཏོག་ཅན། །
རྩེ་བསམ་ན་སྐྱ་ཡའི་རྩིབས་རེད། །
བསྐྱུར་བསམ་ན་རོགས་ལོ་མདངས་ཅན་རེད། །
རོགས་ཁྱོད་ར་འུ་གུ་གཉིས་ཀས། །
ས་སྡེ་ཆེན་དཀྱིལ་ནས་རོགས་རྩེ། །
རོགས་རྩེ་གི་གྲ་སྒྲིག་ངས་བྱེད། །
རོགས་མི་འགལ་ཁས་ལེན་ཁྱོས་བྱོས། །
ཁྱོད་ཡིན་ན་ཁས་ལེན་ཨེ་ཐུབ། །
ང་ཡིན་ན་ཁས་ལེན་ཐུབ་བ། །
བྱ་ཁུ་ལོ་སྙིང་ལ་རྗེ་བོ། །
སྐག་དུ་རེ་ཐེངས་གསུམ་ཁྱོགས་ར། །
ཟླ་དགུ་བའི་འབོད་པ་ཐོན་དུས། །
སྐག་དུ་རེ་གྲགས་དབང་མ་དགོས། །
ཤག་དུ་རེ་འཕུར་དབང་མེད་ནོ། །
བྱ་ཁྱོད་ཚོའི་སེམས་ན་ལོས་ཡོད། ། །
བྱིའུ་འཇོལ་མོའི་ཡིད་ནས་ཆེ་བརྗེད། །
ས་ཡར་ལྟོས་གཡུ་ལུང་ཁུག་ནས། །
ཁྱོད་འདོ་རིགས་རྟ་བོ་ཟེར་ནོ། །
ཚེ་གང་གི་བློ་རྟ་མ་ཉན་རུང་། །
དར་སྣ་ལྔའི་སྲུང་ཞིག་འདོགས་རྒྱུ་ཡིན། །
ངས་བློ་རྟའི་བསམ་པས་འཛིན་རྒྱུ་ཡིན། །
རོགས་ཆུང་ལོ་སྙིང་ལ་རྗེ་བོ། །
ཁ་དགོད་ལ་ཚིག་གསུམ་ཤོད་དྲ། །
ཡུལ་ཕ་མའི་འབོད་པ་ཐོན་ན། །
ཁ་བགད་ལེ་རྩེ་དབང་མ་དགོས། །
མིག་འཁོར་རེ་ལྟ་དབང་མེད་ནོ། །
མ་ཁྱོད་ཚོའི་སེམས་ན་ལོས་ཡོད། །
ཕོ་ང་ཚོའི་སེམས་ནས་ཆེ་བརྗེད། །
ས་མར་ལྟོས་སྡེ་ཆེན་དཀྱིལ་ནས། །
ཁྱོད་ཆུང་འདྲིས་རོགས་ལོ་ཟེར་ནོ། །
ཚེ་གང་གི་སྐྱ་ཡ་མ་ཉན་རུང༌། །
སེམས་བསམ་པས་ཚིག་གསུམ་བཤད་རྒྱུ་ཡིན། །
ཁྱིམ་བཟའ་བའི་བསམ་པས་འཛིན་རྒྱུ་ཡིན། །
བྲ་ཆུང་ཚེར་མའི་མགོ་ན། །



བྱིའུ་ཆུང་འདར་མ་འདར་རེད། །
འདར་མི་དགོས་རྒུམ་བུ་འཐུས་ར། །
ཁྲ་སྡིག་ཅན་གར་འགྲོ་ངས་བལྟ། །
ཁྱོད་རྒྱབ་ན་རྒྱབ་རི་མེད་ན། །
སྟོད་ཁིས་ཆེན་ལབ་རྩེ་ངས་བསྟོད། །
སྡེ་གཡུང་དྲུང་འདྲ་གི་དཀྱིལ་ན། །
མ་ཁྱོད་ཚོ་འདར་མ་འདར་རེད། །
འདར་མི་དགོས་ལ་གཞས་ལོངས་ར། །
ཁྱིམ་བཟའ་བ་གར་འགྲོ་ངས་བལྟ། །
ས་ཐག་རིང་ཕྱོགས་ཀྱི་རོགས་ལོ། །
ཁྱོད་རྩིབས་ན་སྐྱག་ས་ཨེ་ཡོད། །
ཁྱོད་རྩིབས་ན་སྐྱག་ས་མེད་ན། །
འགྲོགས་རྔ་མ་ཡུན་གིས་ངས་སྐྱོང༌། །
སྟོད་རྫ་ཆུ་འོ་མ་དཀར་བོ་རེད། །
ཆུ་འགྲམ་དར་འབྲི་མར་སེར་བོ་རེད། ། །
འཐུང་མ་ཐུབ་སེམས་ནས་བརྗེད་མེད་རེད། །
དགུང་ཨ་སྔོན་དཀྱིལ་གི་སེར་ཁྲ་འབྲུག །
ཁྱོད་ཡར་ན་དགུང་སྔོན་གནམ་གི་རྒྱན། །
མར་ན་ཟིལ་མ་ཆར་གི་རྒྱན། །
ཁ་ན་གློག་དམར་ཐོག་ཀི་རྒྱན། །
རྒྱན་འདི་གསུམ་འཛོམ་གི་འབྲུག་ཆུང་། །
ཁྱོད་ཡང་ཡང་གྲགས་ཀི་སྨོན་ལམ་འདེབས། །
མ་ཁྱོད་ཚོ་རྫ་མགོའི་མེ་ཏོག་རེད། །
ཞེ་སྣང་བ་དར་སྐུད་ཕྲ་མོ་རེད། །
རྩེ་མ་ཐུབ་སེམས་ནས་བརྗེད་མེད་རེད། །
ཉ་གསེར་མིག་ཆུ་འོག་དར་འོག་རེད། །
ཉ་ཆུ་མཐར་འབུད་རྒྱུ་དཀའ་མོ་རེད། །
སྟོད་ཆུ་སྲུབས་ཉུག་ན་ཐུག་རྒྱུ་བྱེད། །
ས་སྡེ་ཆེན་མཐའ་གི་རོགས་ལོ། །
ཁྱོད་ཡར་ན་སྒར་ཆེན་སྡེ་བའི་རྒྱན། །
མར་ན་ན་ཟླ་རོགས་ཀི་རྒྱན། ། །
ཁ་ན་སྙན་མོ་ཚིག་ཀི་རྒྱན། ། །
རྒྱན་འདི་གསུམ་འཛོམས་གི་རོགས་ལོ། །
ངས་ཡང་ཡང་རྩེ་གི་སྨོན་ལམ་འདེབས། །
ཕོ་ཁྱོད་ཚོ་འགྲིག་འོག་ཁྲིམས་འོག་རེད། །
ཁྱོད་སྡེ་མཐར་འབུད་རྒྱུ་དཀའ་མོ་རེད། །
ས་ལ་ཡོག་བརྒྱུད་ན་ཐུག་རྒྱུ་བྱེད། །
སྟོད་བྲག་དམར་དཀྱིལ་གི་ཤུག་སྡོང་། །
ཁྱོད་ལག་པ་འཇུ་ས་ཨེ་ཉན། །
ཁྱོད་ལག་པ་འཇུ་ས་མ་ཉན་ན། །
ང་བྲག་དམར་དཀྱིལ་ནས་གང་ང་འགྲོ །
སྟོད་ཁིས་ཆེན་ཁིས་ཀི་ལབ་རྩེ། །
ཁྱོད་རྒྱབ་ན་རྒྱབ་རི་ཨེ་ཡོད། །
63



རློམ་བཏང་ཆོག་ན་མནའ་བསྐྱལ། །
ས་སྡེ་ཆེན་དཀྱིལ་གི་དགའ་ལོ། །
ཁྱོད་ཚེ་གཅིག་རྩེ་ཡ་ཨེ་ཉན། །
ཁྱོད་ཚེ་གཅིག་རྩེ་ཡ་མ་ཉན་ན། །
ང་སྡེ་ཆེན་དཀྱིལ་ནས་གང་ང་འགྲོ །
ཕྲུག་ཐེར་མའི་དུ་ཁུག་ནང་ན། །
ས་ཟི་ལིང་དུ་བ་ཅང་མེད། །
སྨུག་རྒྱང་ངེ་ལན་གཅིག་འཐེན་ན། །
དེ་མི་ཞིམ་རྒྱུ་ཞིག་ཅི་ཡོད། །
བྲག་བྱ་ཁྱུང་དགོན་པའི་ནང་ན། །
མཆོད་མེ་བརྒྱ་ར་གཅིག་ཡོད། །
བརྒྱ་བོ་ལྷ་གི་མཆོད་མེ་རེད། ། །
གཅིག་པོ་མར་མེ་ཚེ་འབར་རེད། །
རླུང་བསེར་བུས་བར་ཆད་མ་བྱས་ན། ། །
ཚེ་བསྐལ་བ་སྟོང་གི་ཚེ་འབར་རེད། །
རོགས་འུ་གུ་གཉིས་ཀའི་ཁ་ན། །
ཚིག་སྙན་མོའི་ལྡེ་མིག་ཅང་མེད། །
ཞེ་མཐུན་གི་ཚིག་གསུམ་བཤད་ན། །
ཞེ་མི་མཐུན་རྒྱུ་ཞིག་ཅི་ཡོད། །
ས་སྡེ་ཆེན་ཚོ་དྲུག་གྲོང་ན། ། །
རོགས་ཆུང་ལོ་བརྒྱ་ར་གཅིག་ཡོད། །
བརྒྱ་བོ་ན་ཟླའི་རྩེ་རོགས་རེད། །
གཅིག་པོ་རང་གི་ཚེ་འགྲོགས་ཡིན། །
ཁ་སྤྱི་ཁས་བར་ཆད་མ་བྱས་ན། ། །
ཚེ་བསྐལ་བ་སྟོང་གི་རྩེ་རོགས་ཡིན། །
དགུང་སྔོན་པོ་ལྕགས་ཟ་རྡུང་མ་རེད། །
ནང་འབྲུག་ཆུང་ལྕགས་ཐག་བརྒྱུས་མ་རེད། །
ལྷོ་གཡུ་འབྲུག་ཁོག་པ་མི་ལོན་གི །
ལྷོ་གཡུ་འབྲུག་ཁོག་པ་ལོན་རྒྱུ་ན། །
ཆར་ཟིལ་མ་དེ་ལ་དེ་མཐུན་ཡིན། །
ཁྱོད་རློམ་པའི་རློམ་པ་ཨེ་ཡོད། །
ཁྱོད་རློམ་པའི་རློམ་པ་ཡོད་ན། །
ངས་རློམ་པ་ཅན་གི་སྒ་བསྟོད། །
རློམ་བཏང་ཆོག་ན་གློ་འཐེན། །
སྡེ་ཆེན་པོ་ལྕགས་ཟ་རྡུང་མ་རེད། །
རོགས་ཆུང་ལོ་ལྕགས་ཐག་བརྒྱུས་མ་རེད། །
ཁྱོད་བྱི་ལིའི་ཁོག་ག་མི་ལོན་གི །
ཁྱོད་བྱི་ལིའི་ཁོག་ག་ལོན་རྒྱུ་ན། །
ང་བྱི་མོ་དེ་ལ་དེ་མཐུན་ཡིན། །
ཁྱོད་རློམ་པའི་རློམ་པ་ཨེ་ཡོད། །
ཁྱོད་རློམ་པའི་རློམ་པ་ཡོད་ན། །
ངས་རློམ་པ་ཅན་གི་ཚིག་བཤད། །
དགུང་ཉི་མ་ཨ་སིང་རིན་པོ་ཆེ། །
ཁྱོད་དགུང་ནས་འབུད་དུས་ས་ལ་ལ། །
ཁྱོད་དགུང་མཐའ་སྐོར་དུས་ད་ལ་ལ། །
，



ཁྱོད་དགུང་མཐའ་བསྐོར་རེ་སོང་རུང་། །
དགུང་ཉི་མའི་དྲོད་ཁོལ་ཆེ་བརྗེད། །
སོས་དལ་ན་ཡོད་དུས་མཐུན་གི །
སོས་དལ་ན་ཡོད་དུས་ལོས་མཐུན། །
མདངས་ཞེ་རྩིས་སྟེང་ནས་རྩེ་ནི། །
དགྲ་ནག་པོས་ཁ་ལོག་རྒྱག་དུས། །
རོགས་དེ་དུས་མཐུན་ན་མཐུན་ནི། །
རོགས་ཆུང་ལོ་ཨ་སིང་རིན་པོ་ཆེ། །
ཁྱོད་སྡེ་ནས་འབུད་དུས་ས་ལ་ལ། །
ཁྱོད་སྡེ་མཐའ་སྐོར་དུས་ད་ལ་ལ། །
ཁྱོད་སྡེ་མཐའ་བསྐོར་རེ་སོང་རུང༌། །
རོགས་འུ་གཉིས་མདངས་རྩིས་ཆེ་བརྗེད། །
ངས་མ་གོན་ཨ་འཇམ་ཚ་རུ། །
མ་གོན་གདང་ན་ཡོད་དུས། །
གོན་ཐུབ་ཀི་རེ་བ་མེད་དྲ། ། །
གོན་བཏང་གི་དུས་ཚོད་ཅིག་ག །
ཕུད་ཐུབ་ཀི་རེ་བ་མ་བྱེད། །
རྟ་རྒྱུག་ནས་ཆད་ཐལ་མ་འདོད་དྲ། །
སྒ་ཟལ་མོའི་ནགས་ནས་འགུགས་དགོས་གི །
སྲབ་མགར་བའི་ཁོལ་ཁས་རྡུང་དགོས་གི ། །
ཞོན་ལོས་ཐུབ་བསམ་པ་འཛིན་དགོས་གི ། །
རོགས་རྩེ་ཡེ་འགལ་ཐལ་མ་འདོད་དྲ། །
ཚིག་གོང་བའི་བར་ནས་བཤད་དགོས་གི །
རྟགས་ཕུ་རུང་ནང་ནས་བརྗེ་དགོས་གི །
རྩེ་ལོས་ཐུབ་བསམ་པ་འཛིན་དགོས་གི །
རོགས་མ་རྩེ་ཕ་བཟང་བྱི་ལི། །
ཁྱོད་ཆུང་མའི་རྩིབས་ན་ཡོད་དུས། །
རྩེ་ཐུབ་ཀི་རེ་བ་མེད་དྲ། །
རྩེ་བཏང་གི་དུས་ཚོད་ཅིག་ག །
འགལ་ཐུབ་ཀི་རེ་བ་མ་བྱེད། །
སོས་དལ་གི་སྨྱུག་ཕྲན་མདའ་མོ། །
སོས་དལ་ན་ཡོད་དུས་དྲང་གི ། །
སོས་དལ་ན་ཡོད་དུས་ལོས་དྲང་། །
སྨྱུག་ཚིགས་དྲུག་མཚམས་ནས་བཅད་ནི། །
ཤ་ཡུ་མོ་ཤོལ་ལ་ཕབ་དུས། །
མདའ་དེ་དུས་དྲང་ན་དྲང་ནི། །
མཚོ་ཁ་ཞེང་ཅན་གི་དཀྱིལ་ནས། །
ཉ་བདེ་མྱུར་ཅན་ན་ཤོད་ལ། །
མཚོ་སྔོན་པོར་འགྲམ་དར་ཆགས་ན། །
ཉ་བདེ་མྱུར་ཁ་མས་ཨེ་འདུག །
སྡེ་ཁ་ཞེང་ཅན་གི་དཀྱིལ་ནས། །
རོགས་ཁ་ཚིག་ཅན་པོར་ཤོད་ལ། །
སྡེ་ཆེན་པོ་མི་ཁས་བསྐོར་ན། །
ཁྱོད་ཁ་ཚིག་ཁ་མས་ཨེ་འདུག །
སོས་དལ་གི་ཞེ་མཐུན་ཆུང་ལོ། །
65



ཁྱོད་རྟ་ནག་གོམ་པ་ཅན་པོ། །
ཁྱོད་ས་ནག་རྡུལ་གི་ནང་ནས། །
མགོ་སྒུར་རེ་གོམ་གསུམ་སྤོས་ནོ། །
ངའི་མིག་ཀི་ལྟ་ཕྱོགས་མིན་ན། །
ཁྱོད་རླུང་ནག་འཚུབ་མའི་ཡན་རེད། །
ཁྱོད་དགྲ་ནག་བྱི་ལིའི་ཁྲིམས་འོག་རེད། །
ང་དྲིན་ཆེན་ཕ་མའི་མངའ་འོག་རེད། །
རོགས་ད་འགྲོག་ཟེར་རྒྱུ་དཀའ་མོ་རེད། །
ས་ལ་ཡོག་བརྒྱུད་ལ་འགྲོག་རྒྱུ་བྱེད། །
རོགས་ཆུང་ལོ་སྙིང་ལ་རྗེ་བོ། །
ཁྱེད་མར་ལྟོས་སྡེ་ཆེན་དཀྱིལ་ནས། །
ཁ་བགད་ལེ་ལ་གཞས་བླངས་ནོ། ། །
ངའི་རྣ་གི་ཉན་ཕྱོགས་མིན་ན། ། །
བྱ་ཁུ་བྱུག་སྔོན་མོའི་ཡན་རེད། །
ནགས་རྒྱ་རྫོང་དཀྱིལ་གི་ཁུ་ལོ། །
སེམས་མ་སྡུག་སྐད་ལ་ཉོན་འདྲ། །
ས་ཁ་ཐག་རིང་རུང་བློ་ཡོད། །
དགྲ་ཆར་ཆུ་ཡོད་ན་སྐྱིབས་ཡོད། །
བྱ་ཁུ་ལོ་གྲགས་ཀི་སྐབས་ཡོད། །
ཞིང་ཆུ་མ་བརྒྱ་གི་ནང་ནས། །
ངའི་ཞིང་ཆུང་དབང་སྐལ་ཆུང་གི །
ཆར་ཟིལ་མ་དུས་ཐོག་མིན་ན། །
ནས་སྔོ་ལོ་སྐྱེ་ཁ་དཀའ་གི །
ས་ཁ་ཐག་རིང་གི་རོགས་ལོ། །
སེམས་མ་ཤོར་རོགས་ལ་སྒུགས་ར། །
ས་ཁ་ཐག་རིང་རུང་རྟ་ཡོད། །
དགྲ་ཇག་པ་ཡོད་ན་བོའུ་ཡོད། །
རོགས་ཆུང་ལོ་ཐུག་ཀི་སྐབས་ཡོད། །
རོགས་ཆུང་ལོ་བརྒྱ་གི་ནང་ནས། །
ངའི་ཞེ་མཐུན་དབང་སྐལ་ཆུང་གི །
ས་ལ་ཡོག་བརྒྱུད་ལེ་མིན་ན། །
མ་ཁྱེད་ཚོ་ཐུག་ཁ་དཀའ་རེད། །
སྟག་དམར་ཡག་ཐིག་ལེ་ཅན་པོ། །
སྟག་ཐིག་ལེ་ཁ་མས་ཨེ་འདུག །
སྟག་ཐིག་ལེ་ཁ་མས་འདུག་ན། །
ངས་ལུང་གསུམ་ཝ་མོ་མི་བདའ། །
གཅིག་བདའ་ཡེ་སྡིག་པ་མི་བྱེད། །
གཉིས་བདའ་ཡེ་ཉེས་པ་མི་བསགས། །
ཁྱོད་དགུང་སྔོན་གནམ་གི་ཁྲིམས་འོག་རེད། །
ང་ཕོ་སྐྱོང་འབྲུག་ཀི་མངའ་འོག་རེད། །
ཆར་ད་འབབ་ཟེར་རྒྱུ་དཀའ་མོ་རེད། །
སྨུག་ལ་ལུང་འཐིབས་ན་འབབ་རྒྱུ་བྱེད། །
རོགས་ཆུང་ལོ་ཞེ་འདངས་ཅན་པོ། །
རོགས་ཞེ་འདངས་ཁ་མས་ཨེ་འདུག །
རོགས་ཞེ་མདངས་ཁ་མས་འདུག་ན། །
66



ངས་ན་ཆུང་རོགས་ལོ་མི་བཙལ། །
གཅིག་བཙལ་ཡེ་མི་ཁ་མི་འཁུར། །
གཉིས་བཙལ་ཡེ་ཉེས་པ་མི་བསགས། །
ང་དེང་མའི་ཞེ་མཐུན་དེ་ཡིན། །
མདངས་ཞེ་རྩིས་སྔོན་གི་ལྷག་ཡིན། །
མཁར་སྐུ་མོ་བརྩིགས་པ་རྡོ་རེད། །
རྡོ་གཡའ་མ་མི་རློམ་ཁྱོད་རློམ། །
ཁྱོད་རློམ་ན་བློ་སྟོང་ཆེ་བྱེད། །
ས་བླ་བྲང་བཀྲ་ཤིས་འཁྱིལ་གི །
ཁྱོད་པད་མ་སྟོང་ལྡན་དཀར་བོ། །
དབྱར་གསུམ་ཚ་བ་ཆེ་རུང་། །
དགུན་གསུམ་ཙག་ཁ་ཆེ་རུང༌། །
མགོ་འབྲས་བུ་ཁ་མས་ཨེ་འདུག །
ངའི་དྲིན་ཅན་ཕ་མ་ལྷ་རེད། །
ལྷ་བྱམས་པ་མི་རློམ་ཁྱོད་རློམ། །
ཁྱོད་རློམ་ན་བློ་སྟོང་ཆེ་བྱེད། །
ས་སྡེ་ཆེན་རྩེ་ར་ནང་གི ། །
ཁྱོད་རོགས་ལོ་ཁ་ཚིག་ཅན་པོ། །
ནང་ན་ཟླས་ཁ་ལོག་བརྒྱབ་རུང༌། །
ཁྱིམ་ཆུང་མས་ཞེ་ལོག་བྱས་རུང༌། །
མདངས་ཞེ་རྩིས་ཁ་མས་ཨེ་འདུག །
རྫ་སྨུག་པོ་རྫ་ལུང་ཁ་ཁ་རེད། །
འབྲོང་འགྲོ་སའི་ཉིན་སྲིབ་མི་གཅིག་རུང༌། །
རྩྭ་ཟ་སའི་སྐོར་མགོ་གཅིག་ནི་བྱེད། །
སྡེ་གཡུང་དྲུང་ཆགས་ཚུལ་ཁ་ཁ་རེད། །
རོགསའགྲོ་སའི་སྡེ་ལུང་མི་གཅིག་རུང་། །
རོགས་རྩེ་སའི་སྐོར་མགོ་གཅིག་ནི་བྱེད། །
ང་ཡུལ་ན་ཁྲོ་ཟངས་གདིང་ཁོལ་ཞིག །
ང་རི་ན་བ་མ་ཁ་ཁོལ་ཞིག །
དྲིན་ཆེ་ནོ་ཁྲོ་ཟངས་གདིང་ཁོལ་རེད། །
མདངས་ཆེ་ནོ་བ་མ་ཁ་ཁོལ་རེད། །
ཁྱོད་དེང་མའི་འདོ་བ་ཨེ་ཡིན། །
ཁྱོད་དེང་མའི་འདོ་བ་ཡིན་ན། །
ང་དེང་མའི་ས་ཆ་དེ་ཡིན། །
སྒ་རྒྱུན་ཐག་སྔོན་གི་ལྷག་ཡིན། །
ང་ཡུལ་ན་རྒྱུ་བྱིན་ཆུང་མ་ཞིག །
ང་རི་ན་ཞེ་མཐུན་ཆུང་ལོ་ཞིག །
དྲིན་ཆེ་ནོ་རྒྱུ་བྱིན་ཆུང་མ་རེད། །
མདངས་ཆེ་ནོ་ཞེ་མཐུན་ཆུང་ལོ་རེད། །
-
ཁྱོད་དེང་མའི་ཆུང་ལོ་ཨེ་ཡིན། །
ཁྱོད་དེང་མའི་ཆུང་ལོ་ཡིན་ན། །
ཤིང་ཏ་ལེ་ལོ་མ་ཟེར་ནོ། །
དབྱར་ལོ་མ་འབུས་རྒྱུ་ང་མེད། །
༡༣



དགུན་ལོ་མ་སྐམ་རྒྱུ་ང་མེད། །
ང་དབྱར་དགུན་མེད་ཀི་ཤིང་ཡིན། །
--
---
རོགས་རང་གྲུབ་ཞེ་མཐུན་རོགས་ལོ། །
ཁ་དགོད་ལ་ཚིག་གསུམ་ཤོད་དྲ། །
རོགས་ཆུང་ལོ་དེང་མའི་དེ་ཡིན། །
རོགས་ཁྲེལ་གཞུང་དེའི་ར་ཡན་ཡིན། །
--
---
-
ང་ཞང་བཟང་ཚ་མོ་ཟེར་ནོ། །
རོགས་ཡོང་ན་ངོ་དགའ་ང་མེད། །
སྡེ་མྱི་ཁ་འུར་རུང་མི་འགལ། །
ང་ཞེ་མདངས་ཅན་གི་རོགས་ཡིན། །
སྟོད་དབུས་གཙང་ལྷ་ཁང་ནང་ན། །
ཁྱོད་ཡན་གི་ལྷ་ཞིག་ང་མེད། །
ཁྱོད་ཡན་གི་ལྷ་ཞིག་ཡོད་རུང་། །
དེའི་ཚོད་ཀི་མཇལ་འདོད་ང་མེད། །
བྱ་རྨ་བྱ་སྙིང་ལ་རྗེ་བོ། །
ཆུ་རྨ་ཆུར་བློ་གཏོད་བྱས་རུང་། །
སྐབས་ཤིག་ག་བློ་སྟོང་བྱེད་ལ། །
ཟླ་བཞི་བ་རྨ་དར་ལྷུང་འགྲོ ། །
ལྷུང་སོང་ན་རྨ་བྱ་སྡུག་འགྲོ ། །
ས་སྡེ་ཆེན་རྩེ་ར་ནང་ན། །
ཁྱོད་ཡན་གི་རོགས་ཤིག་ང་མེད། །
ཁྱོད་ཡན་གི་རོགས་ཤིག་ཡོད་རུང་། །
དེའི་ཚོད་ཀི་རྩེ་འདོད་ང་མེད། །
རོགས་ཆུང་ལོ་སྙིང་ལ་རྗེ་བོ། །
ཡུལ་ཕ་མར་བློ་གཏོད་བྱས་རུང་། ། །
སྐབས་ཤིག་ག་བློ་སྟོང་བྱེད་ལ། །
ལོ་ལོན་ན་ཕ་མ་རྒས་འགྲོ ། །
རྒས་སོང་ན་ཆུང་ལོ་སྡུག་འགྲོ །
དགོ་མིག་རིལ་སྐྱེས་ས་ཨ་མདོའི་ཡུལ། །
རྐང་རྨུག་བཞི་སྤོ་ས་སྤང་དཀར་ཀླད། །
ལས་སྨོན་ལམ་འདེབས་ས་དབུས་གཙང་ཡུལ། །
ལས་སྨོན་ལམ་དེའི་ཐོག་ཨེ་འགྲོ་གི །
དགོ་མིག་རིལ་བསམ་དོན་ཨེ་འགྲུབ་ཀི ། །
མཚོ་རང་གྲུབ་མཚོ་མོའི་གཞུང་གི །
ཉ་རང་གྲུབ་གསེར་མ་གཤོག་དྲུག །
གཤོག་རང་གྲུབ་རྒྱོངས་ང་སྡོད་དྲ། །
མཚོ་ལྗང་ལོ་དེང་མའི་དེ་ཡིན། །
མཚོ་དྭངས་ཤ་དེའི་ར་ཡན་ཡིན། །
སྨན་བུ་མོ་སྐྱེས་ས་རང་སྡེའི་གྲོང་། །
ལག་ལས་ཀ་ལས་ས་སྡེ་ཆེན་མཐའ། །
ལས་སྨོན་ལམ་འདེབས་ས་འདང་ཅན་རོགས། །
ལས་སྨོན་ལམ་ཐོག་ག་ཨེ་འགྲོ་གི །
མ་བུ་མོའི་བསམ་དོན་ཨེ་འགྲུབ་ཀི །
སྡེ་རང་གྲུབ་སྡེ་ཆེན་དཀྱིལ་གི །



དགུང་མུན་ནག་ས་རྩ་རིབ་དུས། །
ང་སྒོ་ནས་མ་བསྒྱུར་ཁྱོད་གསལ། །
མཚོ་སྔོན་པོའི་ཕྱོགས་ནས་ཡོང་ནི་ཚོ། །
མཚོ་སྔོན་པོ་སྔོ་ལེ་ཨེ་འཚམས་གི །
ཉ་གསེར་ལོ་སྐུ་ལུས་ཨེ་བདེ་གི །
ང་སོང་ན་གསེར་ཉར་ཨེ་ཐུག་ཀི །
སྡེ་ཆེན་པོའི་ཕྱོགས་ནས་ཡོང་ནི་ཚོ། །
སྡེ་ཆེན་པོ་གྱི་ལེར་ཨེ་འཚམས་གི ། །
རོགས་ཆུང་ལོའི་སྐུ་ལུས་ཨེ་བདེ་གི །
ང་སོང་ན་རོགས་ལོར་ཨེ་ཐུག་ཀི །
ཁྱོས་འདོད་ནོ་འདོ་རིག་རྟ་རེད། །
ངས་འདོད་ནོ་བེ་སིང་ས་རེད། །
འུ་གཉིས་ཀའི་འདོད་པ་གཅིག་རེད། །
སེམས་འདོད་ཐོག་གཅིག་ག་བཞག་ན། །
ཚེ་གང་གི་ཞོན་རྟ་ལོས་ཉན། །
སྟོད་དབུས་གཙང་ཡུལ་གི་བླ་མ། །
ཞེ་བསམ་པས་མཇལ་གི་ཡོང་ནི། །
དོན་དམ་པས་མཇལ་ཁ་བཞག་ན། །
ཚེ་ཕྱི་མའི་སྡིག་སྒྲིབ་ལས་འདག །
ཁྱོས་འདོད་ནོ་བྱི་ལི་ང་རེད། །
ངས་འདོད་ནོ་བྱི་མོ་ཁྱོད་རེད། །
འུ་གཉིས་ཀའི་འདོད་པ་གཅིག་རེད། །
སེམས་འདོད་ཐོག་གཅིག་ག་བཞག་ན། །
ཚེ་གང་གི་བཟའ་ཚང་ལོས་ཉན། །
ས་སྡེ་ཆེན་གྲོང་གི་རྩེ་བར། །
ཞེ་བསམ་པས་རྩེ་གི་ཡོང་ནི། །
དོན་དམ་པའི་ཚིག་གསུམ་ཤོད་དྲ། །
ཚེ་གང་གི་རྩེ་རོགས་ལོས་ཉན། །
རྟ་འདོ་བ་དྲང་ནི་འདྲ་ཞིག །
ལམ་སྐྱ་མོ་དྲང་རྒྱུ་ཨེ་ཡིན། །
ལམ་སྐྱ་མོ་དྲང་རྒྱུ་ཡིན་ན། །
ས་བྱང་ལམ་རིང་མོ་ངས་གཅོད། །
ང་བདུད་རྩི་ཆང་གི་འཕྲོ་ནས། །
སྐོམ་པ་སོད་ནོ་ཇ་རེད། །
དབྱར་དྲུག་པའི་ཙད་ལེ་ཐོན་དུས། །
ང་སྐོམ་གི་མ་འཇོག་ཁྱོད་གསལ། །
ཕོ་ངེད་ཚོ་དྲང་ནི་འདྲ་ཞིག །
མ་ཁྱོད་ཚོ་དྲང་རྒྱུ་ཨེ་ཡིན། །
མ་ཁྱོད་ཚོ་དྲང་རྒྱུ་ཡིན་ན། །
ཁྱིམ་གཅིག་ག་སྨོན་ལམ་ངས་འདེབས། །
ང་དྲིན་ཆེན་ཕ་མའི་འཕྲོ་ནས། །
ཞེ་འདང་རྩིས་ཅན་གོ་རོགས་རེད། །
སྟག་དར་མ་ཐིག་ལེ་ཅན་པོ། །
ནགས་ཕུ་མྱུག་མདོ་སྨྱུག་མ་བྱེད། །



ཁིས་གཅིག་ག་བློ་རྩེ་གཏད་ན། །།
ནང་རི་ཆེན་བདག་པོ་ ཁྱོད་ཡིན། །
རོགས་ཆུང་ལོ་ཁ་ཚིག་ཅན་པོ། །
སྡེ་ཕུ་སྨྱུག་མདོ་སྨྱུག་མ་བྱེད། །
རོགས་གཅིག་ག་བློ་རྩེ་གཏད་ན། །
ཚེ་གང་གི་རྩེ་རོགས་ ཁྱོད་ཡིན། །
སྡེ་ཆེན་པོ་བཤད་ཁ་རྒོད་ཀི ། །
སྡེ་ཆེན་པོ་བཤད་ཁ་རྒོད་རུང་། །
དེའི་ཕྱོགས་ན་འདང་རྒྱག་ང་མེད། ། །
ཁྱིམ་བཟའ་བས་སྡང་སྡིག་བསྟན་ནེ། །
རོགས་འུ་གཉིས་རྩེ་ལམ་འགོག་གི །
དེའི་ཕྱོགས་ག་འདང་རྒྱག་ཆེ་གི །
ཁྱོད་ཁྱུ་ཡག་རྫ་གི་འབྲོང་མོ། ། ་
རྭ་གོར་ནོ་ཡག་ནོ་བསམས་ན། །
ཁྱིམ་སྒོ་ཟོག་ཉན་ན་འདོད་ཀི ། །
ཁྱོད་རྭ་སྣེ་དྲི་ཞིག་རིང་ནོ། །
ངའི་སེམས་གི་ཉིས་འགལ་དེ་རེད། །
ཞིང་རི་མ་ཆུ་མ་གཉིས་ཡོད། །
ཞིང་རི་མ་ཙད་ཀིས་ཚིགས་ཐལ། །
དེ་ས་ན་སེམས་ཁུར་ང་མེད། །
ཞིང་ཆུ་མའི་རྐ་མགོ་འཁུར་ཐལ། །
དེ་ས་ན་སེམས་ཁུར་ཆེ་གི །
ས་སྡེ་ཆེན་དཀྱིལ་གི་རོགས་ལོ། །
ཁྱོད་རྩེ་ལེ་སྐྱིད་ནོ་བསམས་ན། །
ཁྱིམ་བཟའ་ཚང་ཉན་ན་འདོད་ཀི ། །
དགྲ་ནག་པོས་རྗེས་ནས་འདེད་ནོ། །
ངའི་སེམས་གི་ཉིས་འགལ་དེ་རེད། །
རོགས་ཁ་འགྲོགས་ཞེ་འགྲོགས་གཉིས་ཡོད། །
རོགས་ཁ་འགྲོགས་ཁ་ནས་ཐོར་ཐལ། །
དེ་ས་ན་སེམས་ཁུར་ང་མེད། །
རོགས་ཞེ་འགྲོགས་ཁ་ཐག་རིང་ཐལ། །
དེ་ས་ན་སེམས་ཁུར་ཆེ་གི །
བྲག་དམར་བོའི་གུར་ཁང་མཐོ་གི ། །
བྲག་དམར་བོའི་གུར་ཁང་མཐོ་རུང་། །
དེའི་ཕྱོགས་ན་འདང་རྒྱག་ང་མེད། །
རྡོ་གཡའ་མའི་ཟུར་ཁ་རྣོ་ཡེ། །
འབྲོང་འུ་གཉིས་བཤར་ལམ་འགོག་གི །
དེའི་ཕྱོགས་ག་འདང་རྒྱག་ཆེ་གི །
དགུང་སྔོན་པོ་ཁ་ཡངས་ཁོབ་ཡངས་རེད། །
ཕྱི་འཁོར་ན་འཁོར་ཐག་རིང་གི །
ནང་འཁོར་ན་འབྲུག་ཆུང་བཙན་གི །
ས་དེ་ནས་འཁོར་ཁ་དཀའ་གི ། །
སྡེ་ཆེན་པོ་ཁ་ཡངས་ཁོབ་ཡངས་རེད། །
ཕྱི་འཁོར་ན་འཁོར་ཐག་རིང་གི །
ནང་འཁོར་ན་བཟའ་ཚང་བཙན་གི །



ས་དེ་ནས་འགྲོགས་ཁ་དཀའ་གི །
ཁྱོས་བཤད་ནོ་ངེས་པ་ཨེ་ཡོད། །
ཁྱོས་བཤད་ནོ་ངེས་པ་ཡོད་ན། །
ངའི་དྲིན་ཅན་ཕ་མ་ལྷ་ཡིན། ། །
ལྷ་བྱམས་པ་མི་རློམ་ཁྱོད་རློམ། །
རྟ་འདོ་བ་བྱ་སྒོང་འདྲ་བོ། །
ཁྱོད་ཞོན་འདོད་ཡིད་ན་ཡོད་དྲ། །
སྟོད་བྲག་དམར་ལམ་འཕྲང་དོག་ཀི །
དེ་ཡིན་ནས་རྒྱུག་ཁ་དཀའ་གི །
རྫ་ཁྱ་ཡག་དཀྱིལ་གི་འབྲོང་ཕྲུག །
རྭ་གཡས་གཡོན་གཉིས་ཀའི་སྟེང་ང་། །
ངས་མི་ནོར་ཐེལ་ཞིག་བརྒྱབ་ཡོད། །
འབྲོང་སེམས་ཡོད་ཅན་ཞིག་ཡིན་ན། །
ཐེལ་དེ་ཚོ་ནོག་ཀི་མ་འཇུག །
-
རོགས་ཆུང་ལོ་ལྷ་སྐུ་འདྲ་བོ། །
ཁྱོད་རྩེ་འདོད་ཡིད་ན་ཡོད་དྲ། །
ཕྱི་སྡེ་བ་བཤད་ཁ་རྒོད་ཀི ། །
དེ་ཡིན་ནས་རྩེ་ཁ་དཀའ་གི །
-
སྟོད་དབུས་གཙང་མིག་ཀི་ཀླད་རེད། །
རྫ་སྨུག་ལུང་ལམ་གི་དགྲ་རེད། །
དགྲ་དེ་ཚོ་ལམ་ན་མེད་ན། ། །
ངས་ནང་མཇལ་དགོང་མཇལ་ལོས་བྱེད། །
ས་སྡེ་ཆེན་གྲོང་གི་རོགས་ལོ། །
ཁྱོད་ཡ་ཆུང་གངས་དཀར་སེམས་མ། །
ངས་མི་བརྗེད་ཚིག་གསུམ་བཤད་ཡོད། །
ཁྱོད་སེམས་ཡོད་རོགས་ཤིག་ཡིན་ན། །
ཚིག་དེ་གསུམ་བརྗེད་ཀི་མ་འཇུག །
ས་སྡེ་ཆེན་མིག་ཀི་ཀླད་རེད། །
གཏམ་མྱི་ཁ་ལམ་གི་དགྲ་རེད། །
དགྲ་དེ་ཚོ་ལམ་ན་མེད་ན། །
རོགས་ནང་ཐུག་དགོང་ཐུག་ལོས་བྱེད། །
རྫ་དཀར་བོ་བུམ་པ་འདྲ་བོ། །
ནང་གནས་བདག་ཆ་རྒྱུས་ང་མེད། །
ཕྱི་རྫ་རིར་དཔྱད་པ་བཏང་ན། །
ངོ་ལོས་ལྟ་འདོད་ཀི་རི་རེད། །
ཁྱོས་བཤད་ནོ་ངེས་པ་ཨེ་ཡོད། །
ཁྱོས་བཤད་ནོ་ངེས་བ་ཡོད་ན། །
ངའི་མགོ་སྦྲ་ཁང་གཞིས་མཁར་ཡིན། །
མཁར་སྐྱ་མོ་མི་རློམ་ཁྱོད་རློམ། །
རོགས་ཆུང་ལོ་དུང་གི་སོ་སྒོ་ཅན། །
ཡུལ་ཕ་མ་ཆ་རྒྱུས་ང་མེད། །
རོགས་ཁྱོད་ཆོར་དཔྱད་པ་བཏང་ན། །
ཞེ་ལོས་མཐུན་འདོད་ཀི་རོགས་རེད། །
71



ང་གྱང་ཁའི་འཁོར་ལོ་མིན་རུང་། །
རླུང་བསེར་བུའི་གཡུག་ཕྱོགས་ཞིག་ཀིས། །
ཁྱོད་ས་ལ་འཁོར་ཕྱོགས་བདེ་གི །
ས་སྡེ་ཆེན་གྲོང་གི་རོགས་ལོ། །
ཁྱོད་ཕྱི་བལྟས་ཕོ་སྒོ་ཡག་ཀི །
ཁྱོད་ནང་རྩེ་སྣང་བ་མཐུན་གི །
ཁྱོད་ཚེ་གཅིག་རྩེ་རོགས་ཟེར་རྒྱུ། །
རོགས་འུ་ཚོ་སྔོན་ལས་མེད་ཀི །
ང་ཞེ་མཐུན་རོགས་ལོ་མིན་རུང༌། །
ཁ་ལ་གཞས་ལེན་ཕྱོགས་ཤིག་གིས། །
ཁྱོད་ས་ལ་ཡིད་སེམས་དྲང་ཐལ། །
བཀྲ་ཤིས་གི་བྲག་དམར་ཐེམ་ནས། །
དོན་འགྲུབ་ཀི་ཝ་མོ་ང་ཡིན། །
ཕྱི་གྲ་ཁ་ལྟ་ས་མེད་དྲ། ། །
ནང་གྲ་རྟིང་འཛོམས་གི་ཝ་ཡིན། །
ངའི་སྐེད་ཀི་སྐགས་བཅིངས་ནང་ན། །
སན་པ་ཧྲི་མེ་མདའ་ཅང་མེད། །
ཅང་མེད་དྲ་ཅང་ང་མི་འཕེན། །
གཅིག་འཕེན་ན་དྲུག་པའི་ཤ་འཕེན། །
ཤ་བསད་ལ་ཟེར་ན་མིང་ཡོད། །
རྭ་བཙོང་ང་ཟེར་ན་དོན་ཡོད། །
བཀྲ་ཤིས་གི་སྡེ་ཆེན་དཀྱིལ་ནས། །
དོན་འགྲུབ་ཀི་བྱི་མོ་ང་ཡིན། །
ཕྱི་མོ་སྒོ་ལྟ་ས་མེད་རུང་། །
ཞེ་སྣང་བ་མཐུན་གི་རོགས་ཡིན། །
ངའི་གངས་དཀར་དྲན་པའི་ངོས་ན། །
ཚིག་སྙན་མོ་གྲངས་ཀ་ཅང་མེད། །
ཅང་མེད་དྲ་ཅང་ང་མི་བཤད། །
གཅིག་བཤད་ན་རོགས་ལོ་ཁྱོད་བཤད། །
རོགས་རྩེ་ཐལ་ཟེར་ན་མིང་ཡོད། ། །
ཚིག་བཤད་ཐལ་ཟེར་ན་དོན་ཡོད། །
ཕྱི་སྡེ་བ་ཤ་རྭ་དཀར་བོ་རེད། །
ནང་ཚོ་བ་འབྲོང་རྭ་སྨུག་པོ་རེད། །
རོགས་འུ་གཉིས་དགོ་རྭ་ཆ་མ་རེད། །
ར་ཆ་ཡེ་གཏོར་ནི་མེད་མོད་འདོད། །
ཆ་འདི་ཚོ་གཏོར་ནི་ཡོད་བཏང་ན། །
བོའུ་རྭ་རིང་གཤིན་རྗེ་ལས་མཁན་རེད། །
སྟོད་རྫ་ལུང་བརྒྱུད་ལ་བུད་ལ་འགྲོ །
བྱ་ཀ་ལ་པིང་ག་ཟེར་ནོ། ། །
འཕུར་བཏང་ན་གཤོག་རྩལ་བདེ་གི །
གྲགས་བཏང་ན་གསུང་སྙན་ཡག་ཀི །
ཁྱོད་ཚེ་གཅིག་ལྷ་བྱ་ཟེར་རྒྱུ། །
བྱ་འུ་ཚོ་སྔོན་ལས་མེད་ཀི །
ཕྱི་སྡེ་བ་དངུལ་དཀར་བུམ་པ་རེད། །
སྡེ་ཚོ་བ་ནང་གི་བུམ་ཆུ་རེད། །
རོགས་འུ་ཚོ་རྨ་བྱའི་སྒྲོ་གོར་རེད། །



སྒྲོ་འདི་ཚོ་སྒུལ་ནི་མེད་མོད་འདོད། །
སྒྲོ་འདི་ཚོ་སྒུལ་ནི་ཡོད་བཏང་ན། །
གཏམ་མྱི་ཁ་ཆུ་དར་སྔོན་མོ་རེད། །
ས་ལ་ཡོག་བརྒྱུད་ལ་བུད་ལ་འགྲོ །
ཆོས་ཆུང་ཆུང་རྡོ་རྗེ་གཅོད་པ། །
ངས་སྔོན་ཆད་བཏོན་ནི་མེད་དྲ། །
དེང་ཕྱིན་ཆད་བཏོན་རེ་བཏང་ན། །
ཚེ་ཕྱི་མའི་ལམ་ཡིག་ཉན་དགོས། །
དགུང་སྐར་ཚོགས་བརྒྱ་བོའི་རྒྱབ་ནས། །
ནམ་ལངས་ཁའི་མཐོ་རེངས་སྐར་ཆེན། ། །
ངའི་མིག་གི་ལྟ་ཕྱོགས་མིན་ན། །
ཁྱོད་བཅོ་ལྔའི་ཟླ་གི་ཡན་རེད། །
ས་སྡེ་ཆེན་དཀྱིལ་གི་དགའ་ལོ། །
ང་སྔོན་ཆད་རྩེ་ནི་མེད་དྲ། །
དེང་ཕྱིན་ཆད་རྩེ་རེ་བཏང་ན། །
ཚེ་གང་གི་རྩེ་རོགས་ཉན་དགོས། །
ནང་ན་ཟླ་བརྒྱ་བོའི་རྒྱབ་ནས། །
ངའི་རྩེ་ཡ་ཆུང་གཅིག་རོགས་ལོ། །
ངའི་མིག་ཀི་ལྟ་ཕྱོགས་མིན་ན། །
ཁྱོད་དྲིན་ཆེན་ཕ་མའི་ཡན་རེད། །
རྟ་ཉོ་ན་ཨ་རིགས་ར་ཁྱ་ཉོས། །
རྟའི་གོང་ཚོད་མཐོ་རུང་གོམ་ལག་བདེ། །
ཚེ་གཅིག་ཀི་བློ་རྟ་ཉན་ནི་རེད། །
རོགས་རྩེ་ན་བཅོ་ལྔའི་རོགས་ག་རྩེ། །
རོགས་ཞེ་རྩ་གཉོམ་རུང་ཞེ་མདངས་ཆེ། །
ཚེ་གཅིག་ཀི་སྐྱ་ཡ་ཉན་ནི་རེད། །
སྟོད་དབུས་གཙང་ཆོས་ར་ནང་ནས། །
ཆོས་མ་ཎི་ཡི་གེ་དྲུག་མ། ། །
འདོན་མི་དགོས་མ་ཎི་རང་གྲུབ་རེད། །
ཁྱོད་རང་ང་གྲུབ་པས་མི་ཆོག་ཀི །
ཚེ་ཕྱི་མའི་ལམ་ཡིག་ཉན་དགོས། །
ངས་བསམས་མེ་གླེང་གི་ཡོད་ནོ། །
སྟོད་རྒྱ་གར་རྒྱལ་སྲས་ཟ་འོག་རེད། །
གོས་མ་གོན་ཡིད་སྨོན་ཤོར་ནོ། །
གོས་སྨུག་ནག་ནོར་བུ་ཆ་བདུན་རེད། །
ས་སྡེ་ཆེན་རྩེ་ར་ནང་ནས། །
རོགས་ཆུང་ལོ་ཞེ་མདངས་ཅན་པོ་།
རྩེ་མི་དགོས་སྣང་བ་རང་མཐུན་རེད། །
ཁྱོད་རང་ང་མཐུན་པས་མི་ཆོག་ཀི །
ཚེ་གང་གི་ཚེ་འགྲོགས་ཉན་དགོས། །
ངས་བསམས་མེ་གླེང་གི་ཡོད་ནོ། །
ཞེ་མཐུན་ན་ཟླའི་ཆུང་ལོ་རེད། །
རོགས་རྩེ་ན་སྨོན་པ་ཤོར་ནོ། །
བཅོ་ལྔའི་ཞེ་མཐུན་རོགས་ལོ་རེད། །



རྟ་འདོ་བ་སྙིང་ལ་རྗེ་བོ། །
རྟ་མ་རྒྱུག་ཡིད་སྨོན་ཤོར་གི །
གཅིག་རྒྱུག་གེ་རྒྱུག་ལམ་དྲང་ན། །
སྲབ་ཕུད་ལེ་གཏོང་རོགས་ཚེ་ཆོད། །
དེའི་ཕན་གི་ཁ་ཡ་ན་ཟླ། །
རོགས་ཞིག་ཀི་བསམ་པ་ང་མེད། །
རོགས་ཆུང་ལོ་སྙིང་ལ་རྗེ་བོ། །
རོགས་མ་རྩེ་ཡིད་སྨོན་ཤོར་གི །
གཅིག་རྩེ་ཡེ་སྣང་བ་མཐུན་ན། །
ཁ་བགད་ལེ་འགལ་རོགས་ཆེ་ཆོད། །
ས་ཟི་ལིང་མེ་ར་ནང་ན། །
མེ་ཏོག་བརྒྱ་ལ་སྟོང་ཡོད། །
ངས་བརྒྱ་ལ་སྟོང་བོར་མི་ལྟ། །
དེའི་ནང་གི་པད་མ་ཁྱོད་བལྟ། །
ངའི་སྐེ་གི་དངུལ་དཀར་གའུ། །
ངས་མི་གོན་རོགས་ལོ་ཁྱོད་སྐོན། །
ཕྱི་རི་མོ་ཟད་རེག་ཅིག་ག །
ནང་རིལ་བུ་འབོར་གི་མ་འཇུག །
ས་མར་ལྟོས་སྡེ་ཆེན་དཀྱིལ་ན། །
རོགས་ཆུང་ལོ་བརྒྱ་ལ་སྟོང་ཡོད། །
ངས་བརྒྱ་ལ་སྟོང་བོར་མི་ལྟ། །
དེའི་ནང་གི་རོགས་ལོ་ཁྱོད་བལྟ། །
ངའི་ཁ་གི་རྗེ་བཙུན་མགུར་མ། །
ངས་མི་གསང་རོགས་ལོ་ཁྱོད་བཤད། །
ཕྱི་སྡེ་བས་གོ་རེག་ཞིག་ག །
ཚིག་མགུར་མ་བརྗེད་ཀི་མ་འཇུག །
རི་གང་མཐོའི་སྒང་ང་བུད་ན། །
ཤིང་གང་ཡག་རྩེ་མོ་རིག་ཀི །
གསོམ་དཀར་ལྷ་ཤིང་ཟེར་ནོ། །
ལྷ་བྱམས་པའི་སེམས་གི་འདོད་རེད། །
རྨ་ཕ་རིའི་ལྕང་རའི་ནགས་ནས། །
ངས་ཅི་བསམ་ལྕང་དཀར་ཤིང་བསམ། །
དེའི་ཕན་གི་ལྕང་མ་གླང་མ། ། །
ཤིང་ཞིག་ཀི་བསམ་པ་ང་མེད། །
སྡེ་གང་བཟང་གྲོང་ང་སོང་ན། །
རོགས་གང་ཡག་ཆུང་ལོ་རིག་ཀི ། །
ཁྱོད་སེམས་མཐུན་རོགས་ལོ་ཟེར་ནོ། །
ང་བྱི་མོའི་སེམས་གི་འདོད་རེད། །
ས་སྡེ་ཆེན་རྩེ་རའི་ནང་ནས། །
ངས་ཅི་བསམ་ཆུང་ལོ་ཁྱོད་བསམ། །
བྱ་ཁུ་ལོ་གསུང་སྙན་ཅན་པོ། །
ཁྱོད་མེད་ན་དབྱར་དགུན་མི་ཤེས།
བྱ་གཞན་པ་མེད་ནི་མ་རེད། །
བྱ་གཞན་པའི་གསུང་ང་མི་ཉན །



ངས་མེ་ཏོག་གཞན་ན་མི་ལྟ། །
དེའི་ནང་གི་གསེར་ཆེན་ཁྱོད་ལྟ། །
རོགས་ཆུང་ལོ་མེ་ཏོག་འདྲ་བོ། །
ཁྱོད་མེད་ན་ཉི་མ་མི་ཆོད། །
རོགས་གཞན་པ་མེད་ནི་མ་རེད། །
རོགས་གཞན་ན་རྩེ་ན་མི་འདོད། །
ངའི་གཡོན་ལག་མགོ་གི་མཛུབ་དཀྲིས། །
རྒྱ་ཁེ་བའི་ལག་ནས་ཉོས་ནི། །
སེམས་བསམ་པས་གོན་འདོད་ཡོད་ན། །
དོན་དམ་པས་ཕུད་ལ་ཁྱོད་སྟེར། །
སྡེ་མར་ཁུ་འདྲ་བོའི་ནང་ན། །
རོགས་ཆུང་ལོ་གང་མང་ཡོད་རུང་། །
ངས་རོགས་ལོ་གཞན་ན་མི་ལྟ། །
དེའི་ནང་གི་ཞེ་མཐུན་ཁྱོད་ལྟ། །
ངའི་སྐེག་ཀི་དར་དམར་སྐེ་རགས། །
སྟོད་དབུས་གཙང་ཡུལ་ནས་ཉོས་ནི། །
སེམས་བསམ་པས་བཅིང་འདོད་ཡོད་ན། །
དོན་དམ་པས་བཀྲོལ་ལ་ཁྱོད་སྟེར། །
སྟོད་གཡུ་ལོ་རྟ་ར་ནང་ན། །
རྟ་ཨ་ན་མ་ན་གཉིས་ཡོད། །
རྟ་གཅིག་ཀི་རྔོག་མའི་ནང་ང་། །
ངས་དར་ཚོན་སྣ་ལྔ་བཏགས་ཡོད། །
རྟ་བསམ་པ་ཅན་ཞིག་ཡིན་ན། །
སྒོ་གང་ཡིན་རྒྱབ་བ་མ་ལེན། །
ཡར་ལྟོས་གི་རྟ་མང་བ་ན། །
འདོ་རིགས་རྟ་བོ་ལྷང་རེད། ། །
འདང་བརྒྱབ་ན་ཐང་གི་རྟ་རེད། །
བརྒྱུགས་བཏང་ན་རྐྱང་གི་ཡན་རེད། །
ས་སྡེ་ཆེན་རྩེ་ར་ནང་ན། །
རོགས་ཨ་ན་མ་ན་གཉིས་ཡོད། །
རོགས་གཅིག་ཀི་གངས་དཀར་སེམས་མ། །
ངས་མི་བརྗེད་མནའ་ཞིག་བསྐྱལ་ཡོད། །
རོགས་བསམ་པ་ཅན་ཞིག་ཡིན་ན། །
རོགས་གང་ཡིན་ཚིག་ག་མ་ཉན། །
མར་ལྟོས་གི་སྡེ་ཆེན་དཀྱིལ་ན། །
ཞང་བཟང་ཚ་མོ་ལྷང་རེད། །
འདང་བརྒྱབ་ན་ཕྱི་སྡེའི་མི་རེད། །
འགྲོགས་བཏང་ན་མཆིན་པའི་ཤ་རེད། །།
རྨ་ཕ་རིའི་རིག་མོ་གཞུང་ནས། །
ངས་མ་རིག་མཛོ་ཞིག་རིག་ནོ། །
ཕྱི་སྤུ་ཁ་དཀར་ཁྲ་མགོ་ནག་རེད། །
མགོ་རྭ་ཅོ་བ་སོའི་ཐུར་མ་རེད། ། །
མཛོ་ཁྱོད་ཚོ་ཉོས་གི་ཕན་ཆད་ནས། །
སྟོད་མེ་ཏོག་ར་གི་ནང་ན། །
སྨན་མེ་ཏོག་གང་མང་ཡོད་རུང་། །
75



གོང་ལྷག་པ་ཤོར་རུང་འགྱོད་པ་མེད། །
ཞེ་བསམ་པའི་རྩེ་རོགས་ཉན་དགོས། །
དགུང་ཉི་མ་གསེར་གི་དྲ་བ་ཅན། །
གསེར་དྲ་བ་མིག་ག་ཡག་ནི་ཀི །
ལ་ལུང་ང་ཤར་ན་མི་འདོད་ཀི །
ས་མར་ལྟོས་སྡེ་ཆེན་གྲོང་ནས། །
ངས་མ་རིག་རོགས་ཤིག་རིག་ནོ། །
གཟུགས་སྐྱེ་ལུས་སྨྱུག་མའི་མདའ་རེད། །
ཡག་མོ་སྒོ་བཅོ་ལྔའི་ཟླ་རེད། །
རོགས་ཁྱོད་ཚོ་འགྲོགས་ཀྱི་ཕན་ནས། །
ཁ་མྱི་ཁ་འཁོར་རུང་འགྱོད་པ་མེད། །
རོགས་ཆུང་ལོ་དུང་གི་སོ་སྒོ་ཅན། །
དུང་སོ་སྒོ་མིག་ག་ཡག་ནི་ཀི །
རོགས་གཞན་ན་རྩེ་ན་མི་འདོད་ཀི །
ཐང་ཆེན་ཐང་ཆུང་ཐང་གིས་བསྐོར། །
ཐང་ཆུང་ཆུང་གཡང་མོ་ལུག་གིས་བསྐོར། ། །
ལུག་མང་བོས་བསྐོར་ནི་མ་རེད་དྲ། །
དེའི་ནང་གི་གཡང་ཆེན་གཅིག་ཀིས་བསྐོར། །
ས་ཡར་ལྟོས་ཟི་ལིང་མཁར་ནས། །
ངས་བསམ་མེ་གོས་ཤིག་ཉོས་ནོ། །
གོས་ཕྱི་མ་གསེར་གི་རི་མོ་རེད། །
གོས་ནང་མ་དངུལ་གི་པ་ཏྲ་རེད། །
ཚེ་གང་གི་ཤོམ་ལྭ་ཨེ་ཉན། །
ཚེ་གང་གི་ཤོམ་ལྭ་ཉན་ན། །
གོས་ད་ཐེངས་ཉོས་ནོ་འཕྱུག་མེད། །
སྡེ་ཆེན་སྡེ་ཆུང་སྡེ་བས་བསྐོར། ། །
སྡེ་ཆུང་ཆུང་རོགས་ར་ན་ཟླས་བསྐོར། ། །
རོགས་མང་བོས་བསྐོར་ནི་མ་རེད་དྲ། །
དེའི་ནང་གི་མདངས་ཆེན་གཅིག་ཀིས་བསྐོར། །
སྨད་རྒྱ་ནག་གོས་ཁང་ནང་ན། །
གོས་མི་གཅིག་གོས་སྣ་གསུམ་ཡོད། །
གོས་གྲངས་ཀ་མང་ངེ་མི་ཆོག །
ཞེ་བསམ་པའི་ཤོམ་ལྭ་ཉན་དགོས། །
ས་མར་ལྟོས་སྡེ་ཆེན་གྲོང་ནས། །
ངས་བསམ་མེ་རོགས་ཤིག་བཙལ་ནོ། །
ཁ་ཕར་འཁོར་སྐྱེ་ལུས་སྨྱུག་རེད། །
ཁ་ཚུར་འཁོར་བཅོ་ལྔའི་ཟླ་རེད། །
ཚེ་གང་གི་རྩེ་རོགས་ཨེ་ཉན། །
ཚེ་གང་གི་རྩེ་རོགས་ཉན་ན། །
ངས་ད་ཐེངས་བཙལ་ནོ་འཕྱུག་མེད། །
ས་སྡེ་ཆེན་རྩེ་ར་ནང་ན། །
རོགས་ཞེ་མཐུན་དགའ་ལོ་གསུམ་ཡོད། །
རོགས་གྲངས་ཀ་མང་ངེ་མི་ཆོག །
བུད་ལ་འགྲོ་ན་བུད་ལ་འགྲོ །



སྟོད་རྫ་རི་བརྒྱུད་ལ་བུད་ལ་འགྲོ ། །
གོས་ཚ་རུའི་འདབ་མ་མི་གཅོད་མོད། །
གོས་ཚ་རུའི་འདབ་མ་བཅད་བཏང་ན། །
ངའི་ལག་ན་བཟོ་སྐུད་ཕྲ་མོ་ཡོད། །
གོས་བཟོ་བ་བཏང་ང་བུད་ལ་འགྲོ ། །
ཁྱོད་ཞེ་མཐུན་རོགས་ལོ་ཡིན་ན། །
ང་ཕ་བཟང་བྱི་ལི་ཟེར་ནོ། །
རོགས་གང་ང་འགྲོགས་ན་མཐུན་ན། །
མགོ་ལྷ་རིའི་གུར་ཁང་ནང་ནས། ། །
མིག་ཁྲ་རིས་སྐོར་ར་བརྡ་སྐྱོབས། །
བརྡ་རྒྱོབས་ར་སྡེ་བས་མི་ཤེས། ། །
རོགས་འུ་གཉིས་སེམས་ན་ལོས་ཡོད། །
བུད་ལ་འགྲོ་ན་བུད་ལ་འགྲོ །
ཕྱི་སྡེ་རུ་བརྒྱུད་ལ་བུད་ལ་འགྲོ ། །
དགྲ་ནག་པོ་ར་མདར་མི་ཐོན་མོད། །
དགྲ་ནག་པོ་ར་མདར་ཐོན་བཏང་ན། །
ངའི་ལག་ན་མགོ་སྐོར་དཔེ་ཆ་ཡོད། །
མགོ་བསྐོར་ར་བཏང་ང་བུད་ལ་འགྲོ །
ཁའི་དུང་སོ་སུམ་ཅུའི་བར་ནས། །
ལྕེ་དར་མ་གཡུག་ག་བརྡ་རྒྱོབས། །
བརྡ་རྒྱོབས་ར་སྡེ་བས་མི་ཤེས། །
རོགས་འུ་གཉིས་སེམས་ན་ལོས་ཡོད། །
སྒྲོ་བུམ་པའི་ཁ་ལ་མཛའ་ནོ། །
བུམ་ཆུ་ཞབས་བ་ཐིམས་ནོ། །
བྱ་རྨ་བྱའི་སྒྲོ་གོར་འདི་རེད། །
སྟོད་དབུས་གཙང་མདུན་རིའི་གཡས་ནས། །
ངས་ཅི་བསམ་ཙན་དན་ཁྱོད་བསམས། །
ཁྱོད་བསམ་ནོ་ཁྱོས་ར་ལོས་ཤེས། །
ཤིང་དྲང་ཤ་ཁ་མས་འདུག་དགོས། །
རོགས་མ་རྩེ་རྩེ་ན་འདོད་ནོ། །
རོགས་རྩེ་ན་སྣང་བ་མཐུན་ནོ། །
ས་སྡེ་ཆེན་རོགས་ལོ་ཁྱོད་རེད། །
ཁྱོད་གོས་ཆེན་གོང་བ་ཨེ་ཡིན། །
ཁྱོད་གོས་ཆེན་གོང་བ་ཡིན་ན། །
ང་གསེར་གི་སྒྲོག་གུ་ཟེར་ནོ། །
གོས་གང་ང་སྤྲད་ན་འགྲིགས་ག །
སྡེ་ཆེན་པོ་ཆགས་ཀི་གཡོན་ཟུར་ནས། །
ངས་ཅི་བསམ་རོགས་ལོ་ཁྱོད་བསམ། །
ཁྱོད་བསམ་ནོ་ཁྱོས་ར་ལོས་ཤེས། །
ཞེ་སྣང་བ་ཁ་མས་འདུག་དགོས། །
སྟོད་གཡུ་ལུང་རྟ་ར་ནང་ནས། །
རྟ་འདོ་བ་གོམ་ལག་ཅན་པོ། །
ཚེ་གཅིག་ཀི་བློ་རྟ་ཨེ་ཉན། །
ཁྱོད་ཞེ་མཐུན་རོགས་ལོ་ཨེ་ཡིན། །



ཚེ་གཅིག་ཀི་བློ་རྟ་ཉན་ན། །
རྟ་གཞན་པ་གཞན་ནས་མི་བཙལ། །
མཛོ་ཁྱུང་དཀར་སྙིང་ལ་རྗེ་བོ། །
ངས་མཛོ་བརྒྱ་མཛོ་མང་གྲུབ་ནས། །
མཛོ་བཟུང་གི་སྔ་བ་ཁྱོད་ཡིན། །
ཁྱོའི་ཡན་གི་མཛོ་ཞིག་མི་ཉོ། །
ས་སྡེ་ཆེན་རྩེ་ར་ནང་ནས། །
རོགས་ཆུང་ལོ་སྙིང་ལ་རྗེ་བོ། །
ཚེ་གཅིག་ཀི་བཟའ་ཚང་ཨེ་ཉན། །
ཚེ་གཅིག་ཀི་བཟའ་ཚང་ཉན་ན། །
རོགས་གཞན་པ་གཞན་ནས་མི་བཙལ། །
རོགས་ཆུང་ལོ་སྙིང་ལ་རྗེ་བོ། །
ངས་རོགས་བརྒྱ་རོགས་མང་གྱབ་ནས། །
རོགས་རྩེ་གི་སྔ་བ་ཁྱོད་ཡིན། །
ཁྱོའི་ཡན་གི་རོགས་ཤིག་མི་བཙལ། །
སྟོང་དབུས་གཙང་ཆོས་ར་ནང་ནས། །
བཀའ་བསྟན་འགྱུར་ཆོས་ལ་དད་ཀི །
ཆོས་གཞན་པར་ལྟ་ཀློག་བྱས་ནོ། །
ངས་ཉི་མ་གཏོང་ཐབས་བྱས་ནི། །
ཤ་གྱོ་ཁྱ་ཐིག་ལེ་ཅན་པོ། །
ཤེའུ་ཐིག་ལེ་རྒྱབ་བ་ཟུངས་ང་། །
རྭ་ཆ་བརྒྱད་ཐོད་ལ་ཁུར་ར། །
ན་མེ་ཏོག་ཅན་ཞིག་ཚོལ་ར། །
ཁྱོད་ཐོབ་བྱ་ཅན་པོ་དེ་རེད། །
ང་ས་ན་ཐོབ་བྱ་མེད་ཀི །
སྡེ་ཆེན་པོ་རྩེ་ར་ནང་ནས། །
ང་ཆུང་འདྲིས་རོགས་ལ་དུངས་ཀི །
རོགས་གཞན་པར་ཚིག་གསུམ་བཤད་ནོ། །
ངས་ཉི་མ་གཏོང་ཐབས་བྱས་ནི། །
རྟ་དཀར་དཀར་སྒོ་ང་འདྲ་བོ། ། །
མགོ་དུང་སྲབ་བསྐོན་ན་འབྲུག་རེད། །
བརྒྱུགས་བཏང་ན་རླུང་གི་མགྱོགས་རེད། །
རོགས་ཆུང་ལོ་ཁ་ཚིག་ཅན་པོ། །
ཚིག་བཤད་ནོ་སེམས་མ་ཟུངས་ང༌། །
འདང་ཞེ་རྩིས་ཞེ་ཡ་ཁུར་ར། །
རོགས་ཞེ་འདང་ཅན་ཞིག་ཚོལ་ར། །
ཁྱོད་ཐོབ་བྱ་ཅན་པོ་དེ་རེད། ། །
ང་ས་ན་ཐོབ་བྱ་མེད་ཀི །
རོགས་ཆུང་ལོ་ལྷ་སྐུ་འདྲ་བོ། །
ཞེ་སྣང་བ་གོས་གི་འཇམ་རེད། །
ཁ་ལ་གཞས་བླངས་ན་མཛོད་རེད། །
གོས་བརྒྱ་ཉོས་སྟོང་ཉོས་སྟོང་བ་རེད། །
གོས་ད་ཐེངས་ཉོས་ནོ་འཕྱུག་མེད། ། །
ཕྱི་རི་མོ་ནམ་མཁའི་འཇའ་དྲུག་རེད། །



གོས་ལྷོད་ཤ་ཉག་ཁའི་དར་ལྕོག་རེད། །
ནང་དྲོད་ཁོལ་ཨ་འཇམ་ཚ་རུ་རེད། །
གོས་འདི་མོ་ཉོས་ན་སུམ་འཛོམས་རེད། ། །
རོགས་ཆུང་ལོ་མི་བསྐྱུར་ཁྲིད་ལ་འགྲོ །
ནང་ན་ཟླའི་སེམས་ཁ་དཀྲུག་ག་འགྲོ །
སྡེ་ཆེན་པོར་དཔེ་ཐང་འཇོག་ག་འགྲོ །
རོགས་བརྒྱ་འགྲོགས་སྟོང་འགྲོགས་སྟོང་བ་རེད། ། །
རོགས་ད་ཐེངས་འགྲོགས་ནོ་འཕྱུག་མེད། །
ཡག་མོ་སྒོ་འཛམ་གླིང་ཉི་མ་རེད། ། །
ཞེ་སྣང་བ་ཉི་མའི་འོད་ཟེར་རེད། །
ཚིག་བཤད་ནོ་རྗེ་བཙུན་མགུར་མ་རེད། །
རོགས་འདི་མོ་འགྲོགས་ན་སུམ་འཛོམས་རེད། །
ས་རིག་རིག་རིག་སྨོན་གཞུང་ནས། །
ངས་མ་རིག་རྟ་ཞིག་རིག་ནོ། །
རྟ་མགོ་ཡིད་བཞིན་ནོར་བུ་རེད། །
རྟ་རྔ་དར་སྐུད་ཅ་ལ་རེད། །
ང་འདི་མོ་རྟ་ཞིག་ཡོད་བཏང་ན། །
སྟོད་དབུས་ལམ་རིང་རུང་མི་སྐྲག་ཀི །
གསེར་སེར་བོ་བྱེ་མ་མཉམ་སྐྱེས་རེད། །
ཁ་དགར་ནོ་གསེར་བརྐོ་ཚོང་བ་རེད། །
ཁ་བཀར་རུང་གསེར་མདོག་ཡལ་མེད་ཡིན། །
ས་རིག་རིག་རིག་སྨོན་གཞུང་ནས། །
ངས་མ་རིག་རོགས་ཞིག་རིག་ནོ། །
ཁ་ཚུར་འཁོར་བཅོ་ལྔའི་ཟླ་རེད། །
ཁ་ཕར་འཁོར་སྨྱུག་མའི་མདའ་རེད། །
ང་འདི་མོ་རོགས་ཤིག་ཡོད་བཏང་ན། །
སྡེ་མི་ཁ་འཁོར་རུང་མི་སྐྲག་ཀི །
རོགས་ཆུང་ལོ་ངེད་གཉིས་མཉམ་སྐྱེས་རེད། །
ཁ་དགར་ནོ་དྲིན་ཆེན་ཕ་མ་རེད། །
ཁ་བཀར་རུང་ཞེ་འདང་ཡལ་མེད་ཡིན། ། །
བུད་ལ་འགྲོ་ན་བུད་ལ་འགྲོ །
ཆུ་རྨ་ཆུ་མི་འདུག་བུད་ལ་འགྲོ །
ཉ་གསེར་ལོ་མི་བསྐྱུར་ཁྲིད་ལ་འགྲོ ། །
བྲག་དམར་བོའི་བང་རིམ་གཤགས་ག་འགྲོ ། །
ས་དོག་མོར་དཔེ་ཐང་འཇོག་ག་འགྲོ །
རྟ་འདོ་བ་རྐྱང་རྒོད་གཡེར་བ་རེད། །
སྒ་བེ་སང་གསེར་ནག་པ་ཏྲ་རེད། །
སྲབ་བསིལ་མ་གསེར་ནག་ལཉྫ་རེད། །
རྟ་ཁྱོད་ལ་ཞོན་གི་ཕན་ཆད་ནས། །
རྟ་གཞན་པར་ཞོན་ན་མི་འདོད་ཀི །
ཞོན་བཏང་ན་གོམ་ལག་མི་བདེ་གི །
-
-
--
-
ད་བུད་ལ་འགྲོ་ན་བུད་ལ་འགྲོ །
ཕོ་ང་ཚོ་མི་འདུག་བུད་ལ་འགྲོ །
གྲོང་རྩེ་བ་ཆུང་འདྲིས་དགའ་ལོ་རེད། །
ཚིག་བཤད་ནོ་རྗེ་བཙུན་མགུར་མ་རེད། །



ཞེ་སྣང་བ་རྒྱ་དར་དཀར་བོ་རེད། །
རོགས་ཁྱོད་ལ་རྩེ་གི་ཕན་ཆད་ནས། །
རོགས་གཞན་པར་རྩེ་ན་མི་འདོད་ཀི །
རྩེ་བཏང་ན་སྣང་བ་མི་སྐྱིད་ཀི །
བྲག་དམར་བོའི་བྱ་ཚང་ནང་ན། །
བྱ་རྒོད་པོ་གྲངས་མང་ཡོད་རུང་། །
ངས་གྲངས་མང་ཡིད་ལ་བཟུང་མེད། །
ནགས་རྒྱ་རྫོང་དཀྱིལ་གི་ཁུ་ལོ། །
ཡིད་ཅིག་ནས་བརྗེད་ཁ་དཀའ་གི །
དགུང་འདི་ན་སྐར་མ་བརྒྱ་ཡོད། །
བརྒྱ་གི་མི་ཚད་སྟོང་ཡོད། །
ངས་བརྒྱ་ར་སྟོང་ང་བལྟ་གི་མེད། །
བལྟས་བལྟས་སྐར་ཆེན་ཁྱོད་བལྟ། །
ས་སྡེ་ཆེན་རྩེ་ར་ནང་ན། །
ནང་ན་ཟླ་གྲངས་མང་ཡོད་རུང་། །
ངས་གྲངས་མང་ཡིད་ལ་བཟུང་མེད། །
རོགས་ཆུང་ལོ་དུང་སེམས་ཅན་པོ། །
ཡིད་ཅིག་ནས་བརྗེད་ཁ་དཀའ་གི །
གྲོང་འདི་ན་ན་ཟླ་བརྒྱ་ཡོད། །
བརྒྱ་གི་མི་ཚད་སྟོང་ཡོད། །
བརྒྱ་ར་སྟོང་ང་བལྟ་གི་མེད། །
བལྟས་བལྟས་རོགས་ལོ་ཁྱོད་བལྟ། །
སྨད་རྒྱ་ནག་སིལ་ར་ནང་གི །
སིལ་སྐྱ་རྡོ་སྐྱུར་ཤ་བསམས་ན། །
རིན་བྱིན་ནས་ཟོས་ན་འདོད་ཀི །
རྒྱ་གོང་མའི་ཁྲིམས་ལུགས་བསམས་ན། །
མིག་གཟུར་རེ་བལྟ་རྒྱུ་སྐྲག་ཀི ། །
གོས་གོན་ནི་མེད་དྲ་གོན་ན་འདོད། །
གོས་སྨུག་ནག་གོས་ལྭ་གོན་ན་འདོད། །
དགུན་བོད་ལོར་གོན་ན་དྲོ་ནི་ཞིག ། །
དབྱར་དྲུག་པར་གོན་ན་བསིལ་ནི་ཞིག །
ངས་དེ་འདྲའི་གོས་ཤིག་གོན་ན་འདོད། །
ས་སྡེ་ཆེན་རྩེ་ར་ནང་གི །
རོགས་ཁ་ཚིག་ཅན་པོ་བསམས་ན། །
ཞེ་ལྷོད་ལེ་རྩེ་ན་འདོད་ཀི །
དགྲ་ནག་པོའི་སྡང་སྡིག་བསམས་ན། །
ཁ་ཚིག་གསུམ་བཤད་རྒྱུ་སྐྲག་གི །
རོགས་རྩེ་ནི་མེད་དྲ་རྩེ་ན་འདོད། །
ང་ཕ་བཟང་བྱི་ལིར་རྩེ་ན་འདོད། །
ཚེ་གང་གི་རྩེ་རོགས་ཉན་ནི་ཞིག །
ཚེ་ཕྱི་མར་འགྲོ་ཁ་སྒུག་ནི་ཞིག །
ངས་དེ་འདྲའི་རོགས་ག་རྩེ་ན་འདོད། །
ངས་མི་འདོད་རྒྱུ་ཞིག་འདོད་ཀི །
རྡོ་གཡའ་མའི་ཟུར་ལམ་བར་ནས། །
ལྕགས་ཀི་ལྷམ་ཞིག་འདོད་ཀི ། །
80



གོན་ཁ་ཕུད་ཁ་བདེ་མོ་ཞིག །
གོན་བཏང་ན་འཐོར་རྒྱུ་མེད་ནི་ཞིག །
ངས་དེ་འདྲའི་ལྷམ་ཞིག་འདོད་ཀི ། །
ས་རང་སྡེ་ཚོ་དྲུག་གྲོང་ནས། །
རོགས་མང་བོ་ཟེར་ནི་མིན་འདྲ། །
རོགས་གཅིག་པོ་སྒྲོལ་མའི་སྐུ་ཡིན། །
སྐུ་ཟེར་རེ་མཇལ་རྒྱུ་མེད་དྲ། །
རོགས་མང་བོའི་རྒྱབ་ནས་ལྷང་ཡིན། །
ངས་མི་འདོད་རྒྱུ་ཞིག་འདོད་ཀི ། །
ས་སྡེ་ཆེན་མྱི་ཁའི་བར་ནས། ། །
ངས་ཆུང་འདྲིས་རོགས་ཤིག་འདོད་ཀི །
རྩེ་ཁ་མཐུན་ཁ་སླ་མོ་ཞིག །
རྩེ་བཏང་ན་འགལ་རྒྱུ་མེད་ནི་ཞིག །
ངས་དེ་འདྲའི་རོགས་ཤིག་འདོད་ཀི །
དཀར་ས་ལེ་གངས་ཟིག་རིག་ནོ། །
སྟོད་བྲག་དཀར་གངས་རིའི་གངས་རེད། །
དེའི་སྟེང་ང་བྱ་ཞིག་བབས་ནོ། །
ངའི་ལྷ་བྱ་བྱ་རྒྱལ་ཁྱུང་རེད། ། །
--
རྟ་འདོ་བ་སྙིང་ལ་རྗེ་བོ། །
ཞོན་བསམས་ན་རྟ་མཆོག་རྐྱང་རེད། ། །
བསྐྱུར་བསམས་ན་རྐྱང་ངེ་རྟ་རེད། ། །
བློས་མི་ཆོད་གོམ་པ་རླུང་རེད། །
ཕར་བལྟས་ན་སྡེ་ཞིག་རིག་ནོ། །
སྡེ་ཆེན་པོ་ལྷ་སྡེ་གྲོང་རེད། །
དེའི་ནང་ན་རོགས་ཤིག་རྩེ་ནོ། །
ངའི་ཞེ་མཐུན་ཆུང་འདྲིས་རོགས་རེད། །
-
རོགས་ཆུང་ལོ་སྙིང་ལ་རྗེ་བོ། །
རྩེ་བསམས་ན་རོགས་ལོ་ལྷ་རེད། །
བསྐྱུར་བསམས་ན་ལྷ་སྐུའི་རོགས་རེད། །
བློས་མི་ཆོད་སྣང་བ་ལྷ་རེད། །
སྨད་རྒྱ་ནག་ཚོང་ར་ནང་ན། །
གོས་གང་ཡག་མེད་ནི་མིན་རུང་། །
ངས་སྟོད་ཕྱོགས་བོད་པའི་ལག་ནས། །
ཕྲུག་ཐིག་ལེ་མ་བོ་ཉོ་རྒྱུ། །
ཡར་ལྟོས་གི་སྤང་དཀར་ཀླད་ནས། །
རྟ་མང་བོ་ཟེར་ནི་མིན་འདྲ། །
རྟ་གཅིག་གི་ནམ་མཁའི་འབྲུག་ཡིན། །
འབྲུག་ཟེར་རེ་གྲགས་རྒྱུ་མེད་དྲ། །
རྟ་མང་བོའི་རྒྱབ་ནས་ལྷང་ཡིན། །
ས་སྡེ་ཆེན་རྩེ་རའི་ནང་ན། །
རོགས་གང་ཡག་མེད་ནི་མིན་རུང༌། །
ང་གཞན་སྡེ་ཚོ་དྲུག་གྲོང་ནས། །
རོགས་མིང་ཆེན་རྩེ་བ་རྩེ་རྒྱུ། །
བོའུ་སན་པ་ལྕགས་ནག་གླིང་དྲུག་ཅན། ། །
81



，
ཕྱི་ཡག་ནོ་མིག་ཀིས་རིག་ནོ་རེད། །
ཁ་གཟི་འདུག་བོའུ་མདའ་ཆ་མེད་རེད། །
བོའུ་འཕེན་ན་ཕོག་འདུག་ཡུན་གིས་བལྟ། །
ང་ཕྲིས་ར་ངས་ར་ངས་བཤད། །
ས་སྡེ་ཆེན་གྲོང་ནས་རྩེ་དགོས། །
གཏམ་མི་ཁ་འཁོར་དུས་གསང་དགོས། །
རོགས་ཆུང་ལོ་དུང་གི་སོ་སྒོ་ཅན། །
ཕྱི་ཡག་ནོ་མིག་ཀིས་རིག་ནོ་རེད། །
ནང་ཁྲོལ་བློ་ཡོད་འདུག་ཆ་མེད་རེད། །
རོགས་འགྲོགས་ག་མཐུན་འདུག་ཡུན་གིས་བལྟ། །
མཁར་སྔོན་པོ་གྱོ་ཏོག་གཡུ་ལོ་ཅན། །
སྒོ་གྲུ་བཞི་ཨ་ཡིག་རང་བྱོན་ཅན། །
འདིའི་ནང་ན་རྗེ་བཙུན་སྒྲོལ་མ་བཞུགས། །
སྒོ་ཕྱེ་ར་སྒྲོལ་མར་མཇལ་རྒྱུ་ཡིན། །
ཆོས་ཏ་རེ་གསུངས་ན་ཉན་རྒྱུ་ཡིན། །
ང་འདོ་རིག་རྟ་བོ་ཟེར་ནོ། །
ས་བྱང་ལམ་རིང་མོ་བརྒྱུད་ལེ། །
རྒྱུག་བཏང་གི་ནང་མོ་ཞིག་ག །
ས་བྱང་ལམ་ཁ་ཐག་རིང་རུང་། །
ངའི་ལྕགས་ཕོར་རྩད་ཀི་དཔེ་མེད། །
སྦྲ་མཐིང་སྨུག་སྒོ་དར་སྨུག་པོ་ཅན། །
སྒོ་གྲུ་བཞི་དུང་གི་ཆ་རུ་ཅན། །
དེའི་ནང་ན་ན་ཟླའི་ཆུང་ལོ་ཡོད། ། །
སྒོ་ཕྱེ་ར་ཆུང་ལོར་རྩེ་རྒྱུ་ཡིན། །
ཁ་ལ་གཞས་བླངས་ན་ཉན་རྒྱུ་ཡིན། །
ང་ཕ་བཟང་བྱི་ལི་ཟེར་ནོ། །
ཞེ་འདང་བརྩེ་གཏམ་མ་བཀུག་གེ །
བླངས་བཏང་གི་ནངས་མོ་ཞིག་ག །
སྡེ་མི་ཁ་འཁོར་རེ་ཡོང་རུང་། ། །
ཞེ་འདང་རྩིས་ཉམས་རྒྱུའི་དཔེ་མེད། །
སྟོད་རི་རྒྱལ་ལྷུན་པོ་རི་གཅིག་རེད། །
བྱ་ཁྱུང་ཆེན་ཡར་ནང་མར་ནང་རེད། །
བྱ་འབབ་བ་འབྲེལ་ཞིག་འཇོག་ག་འགྲོ།
ས་སྡེ་ཆེན་སྡེ་བ་སྡེ་གཅིག་རེད། །
རོགས་ཆུང་ལོ་ཡར་ནང་མར་ནང་རེད། །
ཁ་ལ་ལའི་འབྲེལ་ཞིག་འཇོག་ག་འགྲོ ། །
རྟ་རྒྱུག་ཚུལ་ང་ར་ངར་ཕྲིས། །
ང་ཕྲིས་ར་ངས་ར་ངས་བཤད། །
ཐང་ཡངས་ས་བརྒྱུད་དུས་རྒྱུག་དགོས། །
འཕྲང་དོག་མོར་ཐུག་ན་དལ་དགོས། །
-
，
ཤ་ཕོ་ཆེན་དུང་རྭ་ཆ་བརྒྱད་ཅན། །
ཁྱོའི་རྭ་མགོ་ཡིད་བཞིན་ནོར་བུ་རེད། །
ཁྱོའི་རྭ་རྐེད་དུང་དཀར་རང་འཁྱིལ་རེད། །
རོགས་རྩེ་ཚུལ་ང་ར་ངར་ཕྲིས། །
ཀ་
:
ས



རྭ་རྩ་ཆེན་ཡིན་ནོ་ཤེས་སོང་ང་། །
མདའ་མཐེབ་བ་བླངས་ངེ་འཕེན་རྒྱུ། །
ངའི་དམར་ཆུང་སྲོག་གི་སྐྱ་བྱེད། །
ཝ་དམར་བོ་གོན་རྒྱུ་ཟེར་ན། །
མེ་དམར་བོའི་ཁ་ནས་ཐར་དགོས། །
གྲ་མི་ཆད་ཡིད་ཚོད་ཡོད་དགོས། །
མ་བུ་མོ་བྱུ་རུའི་རྣ་ཏོག་ཅན། །
ཁྱོའི་མོ་སྒོ་བཅོ་ལྔའི་དུང་ཟླ་རེད། །
ཚིག་བཤད་ནོ་རྗེ་བཙུན་མགུར་མ་རེད། །
རོགས་ཞེ་མཐུན་ཡིན་ནོ་ཤེས་སོང་ང་། །
ཁ་ལ་ལ་བླངས་ངེ་རྩེ་རྒྱུ་ཡིན། །
ཕོ་ང་ཚོར་རྩེ་རྒྱུ་ཟེར་ན། །
གཏམ་མི་ཁ་བར་ནས་ཐར་དགོས། །
རོགས་མི་འགལ་ཡིད་ཚོད་ཡོད་དགོས། །
ས་ཀ་མདོ་སིལ་ར་ནང་ན། །
སིལ་གང་ཞིམ་མེད་ནི་མིན་རུང༌། །
ངའི་སེམས་གི་འདོད་ཕྱོགས་ཤིག་ག །
སིལ་རྒུན་འབྲུམ་ཟོས་ན་འདོད་ཀི །
ཆུ་རྨ་ཆུ་ལུ་མ་ཟེར་ནོ། །
ཆུ་ཁ་ཞེང་ཅན་ཞིག་རེད་དྲ། །
ཉ་གསེར་ལོས་བློ་གཏོད་བྱས་ན། །
ཁྲེལ་རློམ་པ་ཅན་ཞིག་ཨེ་ཡིན། །
ས་སྡེ་ཆེན་རྩེ་ར་ནང་ན། ། །
རོགས་གང་ཡག་མེད་ནི་མིན་རུང་། །
ངའི་སེམས་གི་འདོད་ཕྱོགས་ཤིག་ག །
རོགས་ཆུང་ལོར་འགྲོགས་ན་འདོད་ཀི །
ཁྱོད་ཞང་བཟང་ཚ་མོ་ཟེར་ནོ། །
ཁ་ལ་ལ་ཅན་ཞིག་རེད་དྲ། །
སྟག་ཤ་རས་བློ་གཏོད་བྱས་ན། །
ཁྲེལ་རློམ་པ་ཅན་ཞིག་ཨེ་ཡིན། །
བོའུ་ཁྲ་རིང་དངུལ་དཀར་སོ་བ་ཅན། ། །
རྫ་ཁྱ་ཡག་ཀླད་ལ་ཐེངས་གསུམ་འཕེན། །
ཐེངས་གསུམ་པོར་ཡོ་གཟུར་མ་ཤོར་ན། །
ངའི་དམར་ཆུང་སྲོག་ཀི་སྐྱ་ཡ་བྱེད། །
རྟ་རྒྱུག་འདོད་ཞེ་ན་ཨེ་ཡོད། །
རྟ་རྒྱུག་འདོད་ཞེ་ན་ཡོད་ན། །
ཁྱོད་རྒྱུག་ས་སྤང་དཀར་ཀླད་ཡོད། །
ཁྱོད་རྒྱུག་རོགས་ཁི་དཀར་རྐྱང་ཡོད། །
རོགས་ཆུང་ལོ་དུང་གི་སོ་སྒོ་ཅན། །
ཁ་ལ་ལ་ལེན་ན་ཐེངས་གསུམ་རྩེ། །
ཐེངས་གསུམ་པོར་ཞེ་སེམས་མཐུན་སོང་ན། །
རོགས་རྩེ་འདོད་ཞེ་ན་ཨེ་ཡོད། །
རོགས་རྩེ་འདོད་ཞེ་ན་ཡོད་ན། །
•T.



ཁྱོད་རྩེ་ས་སྡེ་ཆེན་གྲོང་ཡོད། །
ཁྱོད་རྩེད་རོགས་ཆུང་ལོ་ང་ཡོད། །
ཁྱོད་འབྲུ་ཤུག་ལྷ་ཤིང་རྩེ་བརྒྱ །
ངས་དཀར་བོ་འོ་མས་ཆབ་རྒྱག །
ཆབ་བརྒྱབ་ན་ཁྱད་ཆོས་ཡོད་དགོས། །
དགུང་གནམ་ན་སྐར་མ་ཁྲི་ཡོད། །
ཁྲི་ཡིས་མི་ཚད་འབུམ་ཡོད། །
ངས་བལྟ་ན་སྐར་ཆེན་ཁྱོད་བལྟ། །
ཁྱོད་བལྟས་ནོ་དོན་རྩ་ཡོད་དགོས། །
དགུང་ཉི་མའི་དོ་ཟླ་ཉན་དགོས། །
ཁྱོད་ཆུང་འདྲིས་ཞེ་མཐུན་རོགས་ལོ། །
ངས་སྙན་མོ་ངག་གིས་གླུ་ལེན། །
གླུ་བླངས་ན་ལན་པ་ཡོད་དགོས། །
སྡེ་འདི་ན་ན་ཟླ་ཁྲི་ཡོད། །
ཁྲི་ཡིས་མི་ཚད་འབུམ་ཡོད། །
ངས་བལྟ་ན་ཆུང་ལོ་ཁྱོད་བལྟ། །
ཁྱོད་བལྟས་ནོ་དོན་རྩ་ཡོད་དགོས། །
ཡུལ་ཕ་མའི་དོ་ཟླ་ཉན་དགོས། །
བྱིའུ་ཅོ་ཀ་གསུང་སྙན་ཅན་པོ། །
ས་གཞན་ན་འཕུར་གི་མ་འདུག །
རི་ངེད་ཚོ་བློ་སེམས་གཏོད་དྲ། །
ཚེ་གཅིག་ཀི་འབབ་ས་ཉན་ན། །
རོགས་ཆུང་ལོ་ཁ་ཚིག་ཅན་པོ། །
རོགས་གཞན་ན་རྩེ་གི་མ་འདུག །
ཕོ་ངེད་ཚོ་བློ་སེམས་གཏོད་དྲ།
ཚེ་གཅིག་ཀི་རྩེ་རོགས་ཉན་ན། །
སྟོད་དབུས་གཙང་ཆོས་ར་ནང་ནས། །
ཞེ་བསམ་པས་ཆོས་ཤིག་འདོན་ན། ། །
ཆོས་གཞན་པ་བློ་ཡིས་གཏོང་དགོས། ། །
ཆོས་ཡུམ་ཆེན་དང་ལེན་བྱེད་དགོས། །
ཆོས་འདོན་གི་ཡིག་རྩལ་ཡོད་དགོས། །
རྫ་ཁྱ་ཡག་ཆ་ཡོད་མིན་རུང༌། །
ཆར་ཟིལ་མ་ཕབ་བ་ལོབས་ཀྱི་འཇུག ། །
སྨུག་ལ་ལུང་འཐིབ་བ་མཐུན་གི་འཇུག །
སྡེ་ཆེན་པོ་རྩེ་ར་ནང་ནས། །
ཞེ་བསམ་པས་རོགས་ཤིག་བཙལ་ན། །
རོགས་གཞན་པ་བློ་ཡིས་གཏོང་དགོས། །
མ་ང་ཚོ་དང་ལེན་བྱེད་དགོས། ། །
རོགས་རྩེ་གི་ཞེ་མདངས་ཡོད་དགོས། །
སྡེ་ཆེན་པོ་ཆ་ཡོད་མིན་རུང་། །
ཁ་ལ་གཞས་འཐེན་ན་ལོབས་ཀི་འཇུག །
ཁ་ཚིག་གསུམ་བཤད་ལ་མཐུན་གི་འཇུག །
དགོན་མིང་ཆེན་གསེར་རྟ་དགོན་ན། །



ཆོས་ཀ་ཁ་གསལ་བྱེད་བསྒྲིགས་ཡོད། །
འདོན་ཤེས་ན་དབྱངས་ཡིག་ཞོར་ཡིན། །
སྤང་མེ་ཏོག་ནོར་གི་འདོད་རེད། །
སྡེ་མིང་ཆེན་གསེར་ལུང་སྡེ་ན། །
ཁ་ལ་ལའི་ལ་རྐང་བསྒྲིགས་ཡོད། །
རྩེ་ཤེས་ན་ལ་གཞས་ཞོར་ཡིན། །
སྡེ་ཆེན་པོ་སྡེ་ཆེན་དཀྱིལ་ནས། །
རོགས་ཆུང་ལོས་འདོད་ནོ་ཚིག་རེད། །
ཁ་ཚིག་གསུམ་རོགས་ཀི་འདོད་རེད། །
ས་ཀ་མདོ་སྡོང་ར་ནང་ནས། །
སྡོང་མཉམ་སྐྱེས་མིག་ག་ཡག་ཀི །
སིལ་བཏོག་ཀི་སྟབས་ཀ་འགྲིག་ན། །
སིལ་ཞིམ་ཤ་ཅན་པོ་ཟ་རྒྱུ། །
ཝ་དམར་བོ་གོན་ན་ཨེ་འདོད། །
ཝ་དམར་བོ་གོན་ན་འདོད་ན། །
བོའུ་ཁྲ་རིང་འཁུར་དྲ་ད་འགྲོ །
རོགས་ཆུང་ལོ་རྩེ་ན་ཨེ་འདོད། །
རོགས་ཆུང་ལོར་རྩེ་ན་འདོད་ན། །
ཁ་ལ་ལ་ལོངས་ར་ད་རྩེ། །
ས་སྡེ་ཆེན་སྡེ་བའི་དཀྱིལ་ནས། །
རོགས་མཉམ་སྐྱེས་མིག་ག་ཡག་ཀི །
རོགས་རྩེ་གི་སྟབས་ཀ་འགྲིག་ན། །
ཁ་ལ་ལ་བླངས་ངེ་རྩེ་རྒྱུ། །
ས་ཨ་ཆེན་ཐང་ར་ཡང་ཆེན་ཐང་། །
ངས་ཡང་ཆེན་ཐང་ནས་ཞིང་ཞིག་བཏབས། །
མགོ་འབྲུ་དྲུག་དགུང་ང་མཉམ་མ་ཟེར། །
མགོ་འབྲུ་དྲུག་དགུང་ང་མ་མཉམ་ན། །
ངས་དོན་མེད་ས་ཆ་སློག་རྒྱུ་མིན། །
རྟ་ཉོ་ན་གྱི་ལིང་གྱོ་རྒྱ་ཉོས། །
དེའི་ཡག་ར་སྤུ་ཁ་ཕྱི་ན་ཡོད། །
རྒྱུག་ལ་གོམ་ལག་ནང་ན་ཡོད། །
རོགས་རྩེ་ན་ཞང་བཟང་ཚ་མོར་རྩེ། །
དེའི་ཡག་ར་མོ་སྒོ་ཕྱི་ན་ཡོད། །
ཁྲེལ་ལ་བློ་གཏོད་ནང་ན་ཡོད། །
སྡེ་ཨ་ལུང་སྡེ་ར་ཡང་ལུང་སྡེ། །
ངས་ཡང་ལུང་སྡེ་ནས་རོགས་ཤིག་བཙལ། །
ཡུལ་ཕ་མའི་དོ་ཟླར་ཉན་ན་ཟེར། །
ཡུལ་ཕ་མའི་དོ་ཟླར་མ་ཉན་ན། །
ངས་དོན་མེད་རོགས་ལོ་བཙལ་རྒྱུ་མིན། ། །
ས་གཡུ་ལུང་སྤང་ལུང་རྐེད་ནས། །
ནོར་ནག་པོས་འདོད་ནོ་སྤང་རེད། །
ཤིང་ཡག་པ་ཙན་དན་ལྷ་ཤིང༌། །
85



ཁྱོད་ཕྱི་བལྟས་མིག་ག་ཡག་ཀི །
མགོ་ལོ་མ་སེམས་མ་འབབ་ཀི །
བྱ་ཁུ་ལོ་བབ་ན་འདོད་ཀི །
ཤིང་ཙན་དན་སྡོང་བོ་ཟེར་ནོ། །
ས་འདི་ནས་སྐྱེས་རེ་བཏང་ན། །
དབྱར་ཚ་གདུག་ཆེ་རུང་མི་སྐམ། །
དགུན་བོད་ལོ་ཚེས་རུང་མི་ཁེངས། །
རོགས་ཡག་པ་ཞང་བཟང་ཚ་མོ། །
ཁྱོད་ཕྱི་བལྟས་མིག་ག་ཡག་ཀི །
ཚིག་བཤད་ནོ་སེམས་མ་འབབ་ཀི །
རོགས་ཆུང་ང་རྩེ་ན་འདོད་ཀི ། །
ང་ཕ་བཟང་བུ་ཚ་ཟེར་ནོ། །
མ་ཁྱོད་ལ་རྩེ་རེ་བཏང་ན། །
ས་ཁ་ཐག་རིང་རུང་མི་བརྗེད། །
གཏམ་མི་ཁ་འཁོར་རུང་མི་འགལ། །
སྟོད་དབུས་གཙང་ཆོས་ར་ནང་ནས། །
ཕ་བླ་མ་དབུ་གདུགས་ཅན་པོ། །
དེའི་ཚོད་ཀྱི་བྱིན་རླབས་ཡོད་ན། །
ལྷ་གཞན་ན་མི་མཇལ་ཁྱོད་མཇལ། །
ཁྲ་ཆེན་སྒར་དྲ་ཁྲ་ཆུང་སྒར། ། །
ང་མཇལ་འདོད་ཁྲ་ཆེན་སྒར་ར་ཡོད། །
ལྷར་ཉེ་རིང་ཡོད་ནི་མ་རེད་དྲ། ། །
མི་རང་གི་དད་པ་སྐྱེས་ཕྱོགས་རེད། །
སྡེ་ཆེན་པོ་རྩེ་ར་ནང་ནས། །
མ་བུ་མོ་སྐེ་རྒྱན་ཅན་པོ། །
དེའི་ཚོད་ཀི་ཞེ་འདང་ཡོད་ན། །
རོགས་གཞན་ན་མི་རྩེ་ཁྱོད་རྩེ། །
ཁ་མཐུན་རོགས་ར་ཞེ་མཐུན་རོགས། །
ང་རྩེ་འདོད་ཞེ་མཐུན་རོགས་ལ་ཡོད། །
རོགས་ཡག་བཙོག་ཡོད་ནི་མ་རེད་དྲ། །
མི་རང་གི་བློ་ལ་འབབ་ཕྱོགས་རེད། །
གསེར་སེར་བོའི་ལྷ་ཁང་ནང་ང་། །
ལྷ་ཆོས་སྐྱོང་བཞུགས་ན་ཨེ་ཆོག །
ཆོས་འཇིག་རྟེན་སྐྱོང་ན་ཨེ་ཉན། །
ས་སྡེ་ཆེན་རྩེ་རའི་གྲོང་ང་། །
གྲོང་རྩེ་བ་ཡོང་ན་ཨེ་ཆོག །
ཁ་ལ་ལ་བླངས་ན་ཨེ་ཉན། །
སྟོད་དབུས་གཙང་ཆོས་ར་ནང་ན། །
ང་མ་མཇལ་ལྷ་ཞིག་མེད་དྲ། །
མ་མཇལ་ཆོས་སྐྱོང་ཁྱོད་རེད། །
མཇལ་ཐུབ་ན་ད་ཐེངས་མཇལ་རྒྱུ། །
མཇལ་མ་ཐུབ་མཇལ་དར་འབུལ་རྒྱུ། །
ནམ་ཡིན་རུང་མཇལ་གི་ཡོང་རྒྱུ། །



ཞེ་སྣང་བ་མཐུན་གི་རོགས་ཡིན། །
སྡེ་ཆེན་པོ་རྩེ་ར་ནང་ན། །
ང་མ་རྩེ་རོགས་ཤིག་མེད་དྲ། །
རྩེ་མ་ཐུབ་རོགས་ལོ་ཁྱོད་ཡིན། །
རྩེ་ཐུབ་ན་ད་ཐེངས་རྩེ་རྒྱུ། །
རྩེ་མ་ཐུབ་ཕྱི་སྐོར་རྒྱག་རྒྱུ། །
ནམ་ཡིན་རུང་རྩེ་གི་ཡོང་རྒྱུ། །
ཡར་བལྟས་རྟ་ར་ནང་ན། །
རྟ་བརྒྱ་ཡོད་སྟོང་ཡོད་ཡིན་རུང༌། །
རྟ་ཁྱོད་འདྲ་ཡོད་ནོ་མ་ཤེས། །
རྟ་ཁྱོད་འདྲ་ཡོད་ནོ་ཤེས་ན། །
གླིང་བསྐོར་རེ་རྟ་བོ་མི་བཙལ། །
ཁྱོད་ཤིང་མང་གྲུབ་ནས་བུད་ལ། །
ཤིང་ཉུང་ཤས་གྱབ་བ་ལྟོས་ར། །
ཤིང་ཡག་བཞིན་ཅན་པོ་གཞན་ཡིན། །
ཤིང་དྲང་ཤ་ཅན་པོ་ང་ཡིན། །
མདའ་ལས་ཡེ་འཕེན་རྒྱུ་དེ་ཡིན། །
མར་བལྟས་སྡེ་ཆེན་གྲོང་ན། །
རོགས་བརྒྱ་ཡོད་སྟོང་ཡོད་ཡིན་རུང་། །
རོགས་ཁྱོད་འདྲ་ཡོད་ནོ་མ་ཤེས། །
རོགས་ཁྱོད་འདྲ་ཡོད་ནོ་ཤེས་ན། །
སྡེ་ཉུག་གེ་རོགས་ལོ་མི་བཙལ། །
ཁྱོད་རོགས་མང་གྲུབ་ནས་བུད་ལ། །
རོགས་ཉུང་ཤས་གྲུབ་བ་ལྟོས་ར། །
རོགས་ཡག་བཞིན་ཅན་པོ་གཞན་ཡིན། །
ཞེ་སྣང་བ་མཐུན་ནོ་ང་ཡིན། །
ཁ་ལ་ལ་ལེན་རྒྱུ་དེ་ཡིན། །
རི་ཆུང་ཆུང་བུམ་པ་འདྲ་བོ། །
སོས་དལ་དུས་རྒྱབ་རི་ངས་བྱེད། །
ཞེ་བྲེལ་དུས་ཕྱག་གསུམ་ངས་འཚལ། །
ལྷ་འཁོར་ན་མི་ཚེ་གང་རེད། །
རྫ་ཡག་པ་རྫ་ལུང་དཀྱིལ་ན། །
སྙིང་རྗེ་གི་ཝ་མོ་ང་ཡོད། །
ཕྱི་གྲ་ཁ་ཡག་རྒྱུ་མེད་རུང་། །
ནང་གྲ་རྟིང་འཛོམས་གི་ཝ་ཡིན། །
རོགས་ཆུང་ཆུང་ལྷ་སྐུ་འདྲ་བོ། །
སོས་དལ་དུས་ཚིག་གསུམ་ངས་བཤད། །
ཞེ་བྲེལ་དུས་ལ་གཞས་ངས་ལེན། །
ཞེ་མཐུན་ན་མི་ཚེ་གང་རེད། །
སྡེ་ཡག་པ་སྡེ་ལུང་དཀྱིལ་ན། །
སྙིང་རྗེ་གི་རོགས་ལོ་ང་ཡོད། །
ཕྱི་མོ་སྒོ་ཡག་རྒྱུ་མེད་རུང་། །
སྟོད་གཡུ་ལོ་རྟ་ར་མཁར་རེད། །
དེའི་ནང་གི་རྟ་བོ་འབྲུག་རེད། །
འབྲུག་འདྲ་གི་རྟ་བོར་མ་ཞོན། །



དེར་ཞོན་གི་རྟ་བ་ང་ཡིན། །
སྡེ་ཆེན་པོ་ལྷ་ཡུལ་ཁམས་རེད། །
དེའི་ནང་གི་རོགས་ལོ་ལྷ་རེད། །
ལྷ་འདྲ་གི་རོགས་ལོར་མ་རྩེ། །
དེར་རྩེ་གི་རྩེ་བ་ང་ཡིན། །
རི་གསེར་ལ་རི་ཡི་མགོ་ན། །
ངས་གསེར་གི་སྒམ་ཆུང་བཞག་ཡོད། །
ཁྱོད་གསེར་གི་ལྡེ་མིག་ཨེ་ཡོད། །
ཁྱོད་གསེར་གི་ལྡེ་མིག་ཡོད་ན། །
ངའི་གསེར་གི་སྒམ་ཁ་ཁྱོས་ཕྱེས། །
རྫ་ཡག་པ་རྫ་ལུང་དཀྱིལ་ན། །
སྙིང་རྗེ་གི་ཝ་མོ་ང་ཡོད། །
ཕྱི་གྲ་ཁ་ཡག་རྒྱུ་མེད་རུང་། །
ནང་གྲ་རྟིང་འཛོམས་གི་ཝ་ཡིན། །
ང་ཕ་བཟང་བུ་ཚའི་ངག་ན། །
ཁ་ལ་གཞས་མཛོད་ལ་མནན་ཡོད། །
ཁྱོད་གཞས་ལན་འདེབ་རྒྱུ་ཨེ་ཡོད། །
ཁྱོད་གཞས་ལན་འདེབ་རྒྱུ་ཡོད་ན། །
ངའི་ལ་གཞས་མཛོད་སྒོ་ཁྱོས་ཕྱེས། །
སྡེ་ཡག་པ་སྡེ་ལུང་དཀྱིལ་ན། །
སྙིང་རྗེ་གི་རོགས་ལོ་ང་ཡོད། །
ཕྱི་མོ་སྒོ་ཡག་རྒྱུ་མེད་རུང༌། །
ཞེ་སྣང་བ་མཐུན་གི་རོགས་ཡིན། །
ང་ད་ནངས་གངས་དཀར་ཡུལ་ནས་ཡོང་། །
ངའི་ལག་ན་དུང་ཕྲུག་ཆ་བདུན་ཡོད། །
དུང་ཆ་འབུད་བྱེད་ནོ་སུ་ཞིག་ཡིན། །
དགུང་ཨ་སྔོན་ཁ་ཞེང་ཆེ་གི །
སྤྲིན་དཀར་བོའི་རྔམས་ཁ་མཐུག་ཀི །
དེའི་ཚོད་ཀྱི་ཆར་ཆུ་འཛོམས་ན། །
ང་ཕོ་ཆུང་འབྲུག་ཀི་སྐྱིད་རེད། །
ང་ད་ནངས་སྡེ་ཆེན་དཀྱིལ་ནས་ཡོང་། །
ངའི་ཁ་ན་ལ་གཞས་མགུར་མ་ཡོད། །
གཞས་མགུར་མ་ལེན་ནོ་སུ་ཞིག་ཡིན། །
སྡེ་ཆེན་པོ་ཁ་ཞེང་ཆེ་གི །
ནང་ན་ཟླའི་འཚོགས་ས་སྐྱིད་ཀི །
དེའི་ཚོད་ཀི་ལ་གཞས་ཡོད་ན། །
ང་ཕ་བཟང་བུ་ཚའི་སྐྱིད་རེད། །
ང་ད་ནངས་དུང་དཀར་ཡུལ་ནས་ཡོང༌། །
ངའི་ལག་ན་དུང་དཀར་ཆ་བདུན་ཡོད། །
འབུད་ཤེས་མཁན་ཞིག་ཀིས་བུས་བཏང་ན། །
དགོན་ཆེན་པོའི་ཚོགས་དུང་བྱས་ན་ཆོག །
ང་ད་ནངས་སྡེ་ཆེན་དཀྱིལ་ནས་ཡོང་། །
ངའི་ཁ་ན་ལ་གཞས་མགུར་མ་ཡོད། །
88



ལེན་ཤེས་མཁན་ཞིག་ཀིས་བླངས་བཏང་ན། །
རྗེ་མི་ལའི་མགུར་མ་བྱས་ན་ཆོག །
བུད་ལ་འགྲོ་ན་བུད་ལ་འགྲོ ། །
རྫ་ཁ་རི་ཉུག་ག་བུད་ལ་འགྲོ །
རྫ་ཁ་རི་ཉུག་གེ་འགྲོ་དུས་ན། །
ངའི་འགྲོ་རོགས་ཁྲ་རིང་བོའུ་ལོ་ཡིན། །
ང་འགྲོ་དོན་རྭ་བརྒྱད་ཤ་བོ་ཡིན། །
བྱ་རྨ་བྱ་རང་མགོ་རང་རྒྱལ་རེད། །
བྲག་གང་ང་འབབ་ན་རང་ལག་རེད། །
བྱ་ནམ་ཚོད་འཕུར་ན་རང་འདོད་རེད། །
སྟག་ཤ་ར་རང་མགོ་རང་རྒྱལ་རེད། །
སྡེ་གང་ང་འགྱོ་ན་རང་ལག་རེད། །
རོགས་གང་ང་རྩེ་ན་རང་འདོད་རེད། །
བུད་ལ་འགྲོ་ན་བུད་ལ་འགྲོ ། །
སྡེ་ཁ་རི་ཉུག་ག་བུད་ལ་འགྲོ །
སྡེ་ཁ་རི་ཉུག་གེ་འགྲོ་དུས་ན། །
ངའི་འགྲོ་རོགས་འདོ་སིང་གྲོ་རྒྱ་ཡིན། །
ང་འགྲོ་དོན་ན་ཟླའི་རོགས་ལོ་ཡིན། །
རི་ཡག་ནོ་ཙོང་དཀར་སྐྱེ་རི་རེད། །
རི་ཡག་རུང་གོ་ཞིག་མི་ཆོད་ཀི ། །
གོ་ཆོད་ནོ་རང་གི་མདུན་རི་རེད། །
དགུང་ཨ་སྔོན་གཞི་འདུག་ལོ་གསུམ་རེད། །
འབྲུག་ལྗང་ལོ་ཕྱོགས་ཡོང་མགྲོན་པོ་རེད། །
ཆར་བསིར་མ་བསམ་པའི་དོན་འགྲུབ་རེད། །
དོན་འགྲུབ་ཀྱི་ཆར་ཆུ་འབབ་བ་འགྲོ །
རོགས་ཡག་ནོ་ཆུང་འདྲིས་རོགས་ལོ་རེད། །
རོགས་ཡག་རུང་གོ་ཞིག་མི་ཆོད་ཀི །
གོ་ཆོད་ནོ་རང་གི་ཆུང་མ་རེད། །
ཆུ་དྭངས་མོ་ཁྱ་ཆེན་སྐེད་ན་ཡོད། །
བཅུ་མི་ཉན་ཆུ་འབུ་ཞབས་ན་ཡོད། །
འབུ་ཞབས་ནས་འཇོག་ག་ཁ་ནས་བཅུ། །
སྡེ་ཆེན་པོ་གཞི་འདུག་ལོ་གསུམ་རེད། །
སྟག་ཤ་ར་ཕྱོགས་ཡོང་མགྲོན་པོ་རེད། །
ཁ་ལ་ལ་བསམ་པའི་དོན་འགྲུབ་རེད། །
དོན་འགྲུབ་ཀི་ནང་མོ་ལེན་ན་འགྲོ ། །
རོགས་ཆུང་ལོ་ཚོ་དྲུག་གྲོང་ན་ཡོད། །
རྩེ་མི་ཉན་རོགས་ལོ་རྩིབས་ན་ཡོད། །
རོགས་རྩིབས་ནས་འཇོག་ག་སྡེ་ནས་རྩེ། །
ས་བྱང་ལམ་བརྒྱུད་ལེ་འགྲོ་དུས། །
མཚོ་སྔོན་པོ་ཐང་ན་རྟ་ཡོད། །
ངའི་ཕུ་རུང་ནང་ན་སྲབ་ཡོད། །
རྟ་རང་གི་མིན་ན་སུའི་ཡིན། །



གླུ་ལེན་རྒྱུ་ཡིན་མིན་ཁྱོད་གསལ། །
སྡེ་ཆེན་པོ་བརྒྱུད་ལེ་འགྲོ་དུས། །
ས་སྡེ་ཆེན་གྲོང་ན་རོགས་ཡོད། །
ངའི་ཁ་ན་སྙན་མོ་ཚིག་ཡོད། ། །
རོགས་རང་གི་མིན་ན་སུའི་ཡིན། །
ཁྱོད་འབྲུ་ཤུག་རྩེ་བརྒྱ་ཨེ་ཡིན། །
ཁྱོད་འབྲུ་ཤུག་རྩེ་བརྒྱ་ཡིན་ན། །
མགོ་རྩེ་མོ་དགུང་ང་མཉམ་དགོས། །
ཤིང་ར་གས་རི་བདུན་ཁེབས་དགོས། །
བྱ་ཁྱུང་ཆེན་འབབ་ཤིང་ཉན་དགོས། །
རྟ་མེད་དྲ་རྟ་ཞིག་ཉོ་རྒྱུ། །
སྒ་ཉི་མ་འདྲ་ཞིག་བསྟོད་རྒྱུ། །
གློ་ཉི་ཐིག་འདྲ་ཞིག་འཐེན་རྒྱུ། །
སྲབ་སྐར་མ་འདྲ་ཞིག་བསྐོན་རྒྱུ། །
སྟོད་བྱང་ལམ་བརྒྱུད་ལེ་ཁྲིད་རྒྱུ། །
ཁྱོད་རང་མཐུན་རོགས་ལོ་ཨེ་ཡིན། །
ཁྱོད་རང་མཐུན་རོགས་ལོ་ཡིན་ན། །
ཁྱོས་ཚིག་མགོ་མགུར་ར་འགུགས་དགོས། །
མགུར་དོན་ཆེན་རོགས་ལ་མཐུན་དགོས། །
རོགས་ཆུང་ལོའི་ཚེ་འགྲོགས་ཉན་དགོས། །
རོགས་མེད་དྲ་རོགས་ཤིག་བཙལ་རྒྱུ། །
ཚིག་མགུར་མ་འདྲ་ཞིག་བཤད་རྒྱུ། །
གླུ་དོན་ཆེན་ལན་པ་རྫོགས་རྒྱུ། །
རྒྱབ་གོས་ཚར་གོས་ལྭ་བཟོ་རྒྱུ། །
ས་སྡེ་ཆེན་བརྒྱུད་ལེ་ཁྲིད་རྒྱུ། །
ཁྱོད་ཤིང་ལུང་སྐེད་ནས་བུད་ལ། །
ཤིང་ང་ཆོད་ཟེར་ནི་མིན་འདྲ། །
སྟོད་དབུས་གཙང་ཀ་ཤིང་དགོས་ན། །
ངའི་ཡན་ན་གསོམ་དཀར་ཤིང་མེད། །
རྟ་འདོ་བ་ཨ་རིག་ར་ཁྱ། །
སྒ་ཉི་མ་འདྲ་ཞིག་བསྟད་ལེ། །
གློ་ཉི་ཐིག་འདྲ་ཞིག་འཐེན་ན། །
ནང་རྟ་བརྒྱ་སྤང་ང་ཚོགས་དུས། །
རྟ་ཨེ་རྒྱུག་མི་རྒྱུག་ཁྱོད་གསལ། །
ཁྱོད་སྡེ་ལུང་མཐའ་ནས་བུད་ལ། །
རོགས་ང་འཚོལ་ཟེར་ནི་མིན་འདྲ། །
ཚེ་གང་གི་རྩེ་རོགས་དགོས་ན། །
ངའི་ཡན་ན་ཞེ་མཐུན་རོགས་མེད། །
ས་སྡེ་ཆེན་ཞེ་མཐུན་རོགས་ལོ། །
ངས་དོན་ཆེན་ཚིག་གསུམ་བཤད་ལེ། །
འགྱུར་མི་ཐུབ་མནའ་ཞིག་བསྐྱལ་ན། །
གྲོང་རོགས་བརྒྱ་སྡེ་ཡ་ཚོགས་དུས། ། །
ཕྱི་དར་ལྕོག་སོ་མ་ད་འཐེན་ཡིན། །
ནང་དར་ལུང་བཟང་ན་ཡང་འཐེན་བྱེད། །
དར་རླུང་གིས་སྐྱོད་ན་ཚེ་འཐེན་བྱེད། །



རོགས་ཆུང་ལོ་སོ་མ་ད་རྩེ་ཡིན། །
ཞེ་སྣང་བ་མཐུན་ན་ཡང་རྩེ་བྱེད། །
རྩེ་བཏང་ན་རོགས་ལོ་ཚེ་མཐུན་བྱེད། །
རྟ་མ་ཉོས་གོང་ང་འདང་རྒྱོབས། །
རྟ་ཉོ་གི་ཨ་ཁ་ཀིས་ཁ། །
རྟ་མི་ཉོ་ཟེར་ན་ངོ་རེ་ཚ། ། །
རོགས་མ་རྩེ་གོང་ང་འདང་རྒྱོབས། །
རོགས་རྩེ་གི་ཨ་ཁ་ཀིས་ཁ། །
རོགས་མི་རྩེ་ཟེར་ན་ངོ་རེ་ཚ། །
སྟོད་རྨ་ཆེན་གངས་རི་མན་ནས། །
གངས་ཕྱོགས་ལེ་རྣམ་རྒྱལ་ཡན་ནས། །
མཚོ་ཁྲི་ཤོར་རྒྱལ་མོའི་ཁ་ན། །
བྱ་ངང་བ་ངུར་བ་མང་གི །
གསུང་སྙན་མོས་ཡིད་དབང་འཕྲོག་ཀི ། །
བྱ་འདི་ནས་མི་གྲགས་གང་ནས་གྲགས། །
སྟོད་དབུས་གཙང་ས་ཆ་ཆ་ཡོད་ཡིན། །
ཆ་ལོས་ཡོད་ཆོས་ར་སོང་ནི་ཡིན། ། །
ངས་མཇལ་བའི་བླ་མ་ཆ་མེད་རེད། །
ཆ་ཅི་ཡོད་ཕྱག་གསུམ་མ་འཚལ། ། །
ཕྱག་འཚལ་ན་མཇལ་ཁ་ཨེ་འཇོག །
ས་རྐང་ཚ་ཚོ་དྲུག་མན་ནས། །
ས་ཆོས་ཚ་ཚོ་བདུན་ཡན་ནས། །
སྡེ་ཁ་ཞེང་ཅན་པོའི་ནང་ན། །
རོགས་རྩེ་བ་རྩེ་མ་མང་གི །
ཚིག་སྙན་མོས་ཡིད་དབང་འཕྲོག་ཀི །
རོགས་འདི་ནས་མི་རྩེ་གང་ནས་རྩེ། །
ས་སྡེ་ཆེན་སྡེ་བ་ཆ་ཡོད་ཡིན། །
ཆ་ལོས་ཡོད་ཕ་ས་ཕ་ཡུལ་ཡིན། །
ང་རྩེ་གི་ཆུང་ལོ་ཆ་མེད་རེད། །
ཆ་ཅི་ཡོད་ཚིག་གསུམ་བཤད་མེད། །
ཚིག་བཤད་ན་རྩེ་རོགས་ཨེ་ཉན། །
ས་འདི་ནས་གསེར་ཏོག་རིག་ན། །
ང་མཇལ་གི་འགྲོ་ན་འདོད་ཀི ། །
རྟ་གྲོ་རྒྱུའི་གོམ་པ་བལྟས་ན། །
དབུས་སེར་བོར་ཐོན་རྒྱུ་མ་རེད། །
རིག་མ་མྱོང་རིགས་གསུམ་མགོན་པོ། །
སྟོད་དབུས་གཙང་གྲོང་ནས་རིག་ཐལ། །
ཁྱོད་མཇལ་གི་བསོད་ནམས་ཡོད་ཐལ། །
ཚེ་ཕྱི་མའི་སྡིག་སྒྲིབ་དག་ཐལ། །
ཚེ་འདི་ནས་བར་ཆད་བསལ་ཐལ། །
སྡེ་ཆེན་པོ་རྩེ་ར་འཚོགས་ན། །
ངས་རྩེ་རོགས་བཙལ་ན་འདོད་ཀི །
ཡག་ཕོ་སྒོ་མེད་ནོ་བསམས་ན། །
རོགས་གཞན་པས་འདོད་རྒྱུ་མ་རེད། །
རིག་མ་མྱོང་ན་ཟླའི་རོགས་ལོ། །
91



ས་སྡེ་ཆེན་གྲོང་ནས་རིག་ཐལ། །
ཁྱོད་རྩེ་གི་སྟབས་ཀ་འགྲིག་ཐལ། །
ངའི་ཚེ་སྨད་སྡིག་སྒྲིབ་དག་ཐལ། །
ཚེ་འདི་ནས་རོགས་ལོ་ཡོད་ཐལ། །
དབུས་སེར་བོར་མཇལ་སྲོལ་ང་གསལ། །
ལྷ་ཇོ་བོར་ཞལ་གསེར་ངས་འབུལ། །
ས་སྡེ་ཆེན་གྲོང་ང་ང་འགྲོ །
ཚིག་སྙན་མོའི་ལ་ལ་ངས་ལེན། །
ནང་ན་ཟླ་རྩེ་སྲོལ་ང་གསལ། །
གྲོང་རྩེ་བ་ཚིག་གསུམ་ངས་བཤད། །
རི་ཆུང་ཆུང་བུམ་པ་འདྲ་བོ། ། །
རྒོད་ཐང་དཀར་བབས་ན་ཨེ་ཆོག །
རྒོད་ཐང་དཀར་བབས་བཏང་ཆོག་ན། །
དགུང་ཨ་སྔོན་བསྟོད་ལ་ང་ཡོང་། །
རོགས་ཆུང་ཆུང་མེ་ཏོག་འདྲ་བོ། །
སྟག་ཤ་རའི་རྩེ་རོགས་ཨེ་ཉན། །
སྟག་ཤ་རའི་རྩེ་རོགས་ཉན་ན། ། །
ཚིག་སྙན་མོ་བཤད་ལ་ང་ཡོང་། །
བུད་ལ་འགྲོ་ན་བུད་ལ་འགྲོ །
སྟོད་ནགས་རི་བརྒྱུད་ལེ་བུད་ལ་འགྲོ །
ནགས་གཡས་ལུང་དཀྱིལ་ན་ཕ་མེད། །
ནགས་གཡོན་ལུང་དཀྱིལ་ན་མ་མེད། །
བློས་མི་ཆོད་རྗེས་འདེད་བྱ་མེད། །
མཛོ་ཁྱུང་དཀར་ཁ་གང་སོ་དྲུག་རེད། །
མགོ་ཡག་པ་རུ་ཐུར་རྣོ་དུས་རེད། །
ཁལ་བཀལ་ན་འདང་རྒྱག་མེད་དུས་རེད། ། །
ས་གང་ང་འགྲོ་ན་ཐོན་དུས་རེད། །
བུད་ལ་འགྲོ་ན་བུད་ལ་འགྲོ །
ས་སྡེ་རི་བརྒྱུད་ལ་བུད་ལ་འགྲོ །
སྡེ་གཡས་ལུང་དཀྱིལ་ན་ཕ་མེད། །
སྡེ་གཡོན་ལུང་དཀྱིལ་ན་མ་མེད། །
བློས་མི་ཆོད་རྗེས་འདེད་རོགས་མེད། །
--
-
-
-
མ་ངེད་ཚོ་རང་ལོ་ཉི་ཤུ་རེད། །
གླུ་བླངས་ན་སྐད་ངག་སྙན་དུས་རེད། །
རོགས་རྩེ་ན་འདང་རྒྱག་མེད་དུས་རེད། །
ས་གང་ང་འགྲོ་ན་ཐོན་དུས་རེད། །
ཆུ་རྨ་ཆུ་འབྲི་ཆུའི་མན་ཆད། །
མཚོ་ཁྲི་ཤོར་རྒྱལ་མོའི་ཡན་ཆད། །
ཆུ་རྐྱལ་གི་ཆུ་བ་ང་ཡིན། །
ཆུ་ཝ་རྐང་རྒོད་རུང་སྐྱོན་མེད། །
ཆུའི་རླབས་ཕྲེང་རྩུབ་རུང་བློ་ཡོད། །
སྟོད་དབུས་གཙང་ཡུལ་ལ་ང་འགྲོ ། །
གསེར་སེར་བོ་ཡོད་ན་ངས་ཁྱེར། །
ཕྱི་སྡེ་བ་ཆགས་ཀི་མན་ཆད། །



ནང་ན་ཟླ་ཚོགས་ཀི་ཡན་ཆད། །
རོགས་རྩེ་གི་རྩེ་དཔོན་ང་ཡིན། །
གླེང་མི་ཁ་ངན་རུང་སྐྱོན་མེད། །
ཁྱིམ་ཆུང་མ་བཙན་རུང་བློ་ཡོད། ། །
གནས་འགངས་ཆེན་ཡིན་ནོ་གཉིས་རེད། །
རི་ཁ་ཞེང་ཆེ་ནོ་གསུམ་རེད། །
ཝ་དམར་པོ་གོན་ནོ་ཨེ་འགྲིག་ཐལ། །
ཐོག་ཅ་ལ་འཐེན་ནོ་ཨེ་ཡག་ཐལ། །
ཡག་སོང་ན་ཞྭ་ལུང་ཡུན་གིས་འདོགས། །
རོགས་ཆུང་ལོ་འཛོམས་གསུམ་འཛོམས་ནོ། །
ཞེ་སྣང་བ་མཐུན་ནོ་གཅིག་རེད། །
ཕྱི་མོ་སྒོ་ཡག་ནོ་གཉིས་རེད། །
ཚིག་སྙན་མོ་བཤད་ནོ་གསུམ་རེད། །
རོགས་འུ་གཉིས་འགྲོགས་ནོ་ཨེ་འགྲིག་ཐལ། །
ཁ་ལ་ལ་བླངས་ནོ་ཨེ་མཐུན་ཐལ། །
མཐུན་སོང་ན་འགྲོགས་རྔ་ཡུན་གིས་སྐྱོང་། །
སྟོད་རི་ཆེན་མགོ་ཡི་མེ་ཏོག །
ཁྱོད་གད་ལེ་ཡོས་དུས་སྐྱིད་ཀི །
ཁྱོད་སྐྱིད་ལ་སྐྲག་ས་མང་གི །
སྟོད་རི་ཆེན་ཁངས་གིས་མནན་ན། །
ཁྱོད་མི་སྐམ་ཁས་ལེན་ཨེ་ཐུབ། །
སྟོད་དབུས་གཙང་ཕྱག་མཇལ་བྱེད་དུས། །
ལྷ་བྱམས་པ་ཕྱག་གསུམ་འཚལ་ལ། །
ངའི་ལས་གི་སྡིག་སྒྲིབ་དག་ཐལ། །
ལྷ་བྱིན་རླབས་ཡོད་ནོ་ཤེས་ཐལ། །
སེམས་དད་པ་གཏིང་ནས་སྐྱེས་ཐལ། །
སྡེ་ཆེན་པོ་གྲོང་གི་རོགས་ལོ། །
གླུ་བླངས་ངེ་རྩེ་དུས་སྐྱིད་ཀི ། །
ཁྱོད་སྐྱིད་ལ་སྐྲག་ས་མང་གི །
སྡེ་ཆེན་པོའི་མི་ཁ་འཁོར་ན། །
ཁྱོས་མི་འགལ་ཁས་ལེན་ཨེ་ཐུབ། །
ས་སྡེ་ཆེན་སྡེ་རི་བརྒྱུད་དུས། །
རོགས་ཆུང་ལོར་ཚིག་གསུམ་བཤད་ལ། །
ཞེ་སྣང་བའི་དར་སྐུད་མཐུན་ཐལ། །
རོགས་ཞེ་འདང་ཡོད་ནོ་ཤེས་ཐལ། །
སེམས་བསམ་པ་གཏིང་ནས་འཁོར་ཐལ། །
སྟོད་ལྷ་ཡུལ་ལྟེ་དབང་ནང་གི །
ལྷ་ཡག་པ་རྗེ་བཙུན་སྒྲོལ་མ། །
ཁྱོད་ཡན་ན་ལྷ་ཞིག་འགང་མེད། །
ལྷ་ཡོད་རུང་མཇལ་འདོད་ང་མེད། །
རི་ཡག་པ་འཛོམས་གསུམ་འཛོམས་ནོ། །
རི་རང་བྱོན་ཡིན་ནོ་གཅིག་རེད། །
སྦྲ་མཐིང་སྨུག་གུར་ཁང་ནང་གི །
རོགས་ཡག་པ་བཅོ་ལྔའི་དུང་ཟླ། །
93



ཁྱོད་ཡན་གི་རོགས་ཤིག་འགང་མེད། །
རོགས་ཡོད་རུང་རྩེ་འདོད་ང་མེད། །
ས་སྡེ་ཆེན་དཀྱིལ་གི་བྱི་མོ་ཁྱོད། །
རོགས་ཁ་མཐུན་ཡིན་ནམ་ཞེ་མཐུན་ཡིན། །
རོགས་ཞེ་མཐུན་ཡིན་ན་འགྲོག་རྒྱུ་ཡིན། །
རོགས་ཁ་མཐུན་ཡིན་ན་བལྟ་རྒྱུ་ཡིན། ། །
ང་འཛམ་གླིང་ཉི་མ་ཟེར་ནོ། །
ས་རི་ལུང་མེད་ལ་ཤར་ནི། །
ཚེས་བཅོ་ལྔའི་དུང་ཟླ་དཀར་པོ། །
ཁྱོད་དེ་ཡེ་ཤར་ནི་ཨེ་ཡིན། །
ང་ཕ་བཟང་བྱི་ལི་ཟེར་ནོ། །
རོགས་ཆེ་ཆུང་མེད་ལ་རྩེ་ནི། །
ལོ་བཅོ་ལྔའི་ཞེ་མཐུན་རོགས་ལོ། །
ཁྱོད་དེ་ཡེ་རྩེ་ནི་ཨེ་ཡིན། །
ངའི་ཤེལ་དཀར་གའུ་ནང་ང་། །
ངས་མ་ཎི་རིལ་བུ་གཏོར་ཡོད། །
ལོ་ན་ནིང་བལྟ་ཁོམ་མ་ཡོང་། །
ང་ད་ལོ་བལྟ་གི་ཡོང་དུས། །
ངའི་དེང་མའི་གའུ་ཆག་མེད། །
ངའི་མ་ཎི་རིལ་བུ་ཐོར་མེད། །
རྟ་འདོ་བ་སྙིང་ལ་རྗེ་བོ། །
ཕྱི་རྟ་བརྒྱ་རྟ་མང་རྒྱབ་ནས། །
རྟ་མ་རྒྱུག་རྟེའུ་ལི་ཁྱིད་དྲ། །
ས་ལ་ཡོག་བརྒྱུད་ལ་ང་ཡོང་། །
ངའི་ཞེ་མཐུན་རོགས་ལོའི་སེམས་མ། །
ངས་ན་ནིང་ཚིག་གསུམ་བཤད་ཡོད། །
ལོ་ན་ནིང་རྩེ་ཁོམ་མ་ཡོང་། །
ང་ད་ལོ་རྩེ་གི་ཡོང་དུས། ། །
ངའི་དེང་མའི་ཁ་ཚིག་བརྗེད་མེད། །
ཚིག་དོན་ཆེན་གཞན་ན་བཤད་མེད། །
རོགས་ཆུང་ལོ་སྙིང་ལ་རྗེ་བོ། །
ཕྱི་རོགས་བརྒྱ་རིགས་མང་རྒྱབ་ནས། །
རོགས་མ་རྩེ་ལ་ལ་སྒྲིགས་ར། །
ས་ལ་ཡོག་བརྒྱུད་ལ་ང་ཡོང་། །
ཡར་བལྟས་གི་དབུས་གཙང་ཡུལ་གི །
རྗེ་བླ་མ་བྱིན་རླབས་ཅན་པོས། །
ཕྱག་འཚལ་ན་མཇལ་ཁ་འཇོག་དགོས། །
ཕྱག་འཚལ་དུས་མཇལ་ཁ་བཞག་ན། །
ལྷ་གཅིག་ག་སྨོན་ལམ་ངས་འདེབས། །
ཆོས་ཆུང་ཆུང་རྡོ་རྗེ་གཅོད་པ་འདི། །
ཆོས་དཔར་མ་ཡིན་ནམ་བྲིས་མ་ཡིན། །
ཆོས་དཔར་མ་ཡིན་ན་འདོན་རྒྱུ་ཡིན། །
ཆོས་བྲིས་མ་ཡིན་ན་བལྟ་རྒྱུ་ཡིན། །
མར་བལྟས་གི་ཚོ་དྲུག་གྲོང་གི །
ནང་ཞེ་མཐུན་ན་ཟླའི་རོགས་ལོ། །
94



ཞེ་ལྷོད་ལེ་འགྲོགས་རྔ་སྐྱོང་དགོས། །
ཞེ་ལྷོད་ལེ་འགྲོགས་རྔ་སྐྱོང་ན། །
ཁྱིམ་གཅིག་ག་སྨོན་ལམ་ངས་འདེབས། །
འཇའ་དར་ཚོན་སྣ་ལྔ་ཤར་འདྲ། །
འོད་མེད་དྲུང་དུངས་པ་སྐྱེས་གི །
སྟོད་དབུས་གཙང་ཆོས་ར་ནང་ནས། །
མགོ་གསེར་ཞྭ་ཅན་གི་བླ་མ། ། །
ང་མཇལ་དར་མེད་ན་ཨེ་ཆོག །
ཕྱག་དྲོན་པོས་མཇལ་ཁ་ཨེ་འཇོག །
སྨད་རྒྱ་ནག་ཚོང་ར་ནང་གི །
གོས་འབྲུག་མ་རྒྱ་སེ་ཟ་འོག །
རིན་གོང་ཆེན་བྱིན་ན་ཉོས་ར། །
ཚེ་གཅིག་ཀི་ཤོམ་ལྭ་ཉན་ན། །
སྨད་སྡེ་ཆེན་རྩེ་ར་ནང་ནས། །
གཏམ་ཁ་ཚིག་ཅན་གི་བྱི་མོ། །
ང་ལ་གཞས་མེད་ན་ཨེ་ཆོག ། །
གླུ་སྙན་མོས་སྣེ་ལེན་ཨེ་བྱེད། །
ས་སྡེ་ཆེན་རྩེ་ར་ནང་གི །
རོགས་ཆུང་ལོ་ཁ་ཚིག་ཅན་པོ། །
ཁ་བགོད་ལ་ལ་ལ་ལོངས་ར། །
ཚེ་གཅིག་ཀི་སྐྱ་ཡ་ཉན་ན། །
དགུང་ཨ་སྔོན་དཀྱིལ་འཁོར་ཀླད་ནས། །
ང་ཕོ་ཆུང་འབྲུག་ག་ལོབས་ཐལ། །
ལོབས་དགོས་ནི་འབྲུག་ཅིག་མ་གྲགས། །
འཆར་འབབ་ཀི་བསྡད་ལེ་ལོབས་ཐལ། །
བཀྲ་ཤིས་གི་མཚོ་ལུང་གོང་ན། །
དོན་འགྲུབ་ཀི་ངང་བ་དཀར་པོ། །
ཁ་ཚུར་འཁོར་སྔོན་ནས་བལྟས་ན། །
རྗེ་བླ་མས་གོས་དཀར་མནབས་འདྲ། །
ཁ་ཕར་འཁོར་གཞུག་ནས་བལྟས་ན། །
སྒྲོ་དཀར་པོ་གཟན་དཀར་བཀླུབས་འདྲ། །
ཆོས་མེད་རུང་དད་པ་སྐྱེས་གི །
ས་སྡེ་ཆེན་རྩེ་ར་ནང་ནས། །
ང་ན་ཟླའི་རོགས་ལོར་ལོབས་ཐལ། །
ལོབས་དགོས་ནི་རོགས་ཤིག་མ་རྩེ། །
ཚིག་བཤད་ཀི་བསྡད་ལེ་ལོབས་ཐལ། །
བཀྲ་ཤིས་གི་མཚོ་ལུང་ཞོལ་ན། །
དོན་འགྲུབ་ཀི་ན་ཟླའི་རོགས་ལོ། །
ཁ་ཚུར་འཁོར་སྔོན་ནས་བལྟས་ན། །
ཚེས་བཅོ་ལྔའི་དུང་ཟླ་ཤར་འདྲ། །
ཁ་ཕར་འཁོར་གཞུག་ནས་བལྟས་ན། །
སྟོད་རི་ཆེན་མགོ་གི་ལབ་ཙེ། །
བསྟོད་མི་ཐུབ་བསམ་པ་མ་འཛིན། །
རི་མཐོ་རུང་རི་དྭགས་ལམ་ཡོད། །
རི་ལབ་ཙེ་བསྟོད་ཀི་བློ་ཡོད། །
95



ས་སྡེ་ཆེན་གྲོང་གི་བུ་མོ། །
རྩེ་མི་ཐུབ་བསམ་པ་མ་འཛིན། །
ས་ཁ་ཐག་རིང་རུང་རྟ་ཡོད། །
རོགས་འུ་གཉིས་རྩེ་གི་བློ་ཡོད། །
བུད་ལ་འགྲོ་ན་བུད་ལ་འགྲོ །
ང་ཁ་ཁྱམ་འགྲོགས་ག་བུད་ལ་འགྲོ །
ཡུལ་ཕ་མ་ར་མདའ་ཐོན་བཏང་ན། །
ས་སྡེ་ཆེན་གྲོང་ནས་སྐོང་ང་འདུག །
འུ་གཉིས་ཀ་སྐོང་ས་ཡོད་རྒྱུ་རེད། །
བུད་ལ་འགྲོ་ན་བུད་ལ་འགྲོ ། །
ཆོས་ཡུམ་ཆེན་ཡུམ་ཆུང་ཁྱེར་ར་འགྲོ །
ཚོགས་ཆེན་དགེ་བསྐོས་མི་ཐུག་མོད། ། །
ཚོགས་ཆེན་དགེ་བསྐོས་ཐུག་བཏང་ན། །
ཆོས་ཡུམ་ཆེན་ཡུམ་ཆུང་སྟེར་ར་བཏང་། ། །
སྟོད་དབུས་གཙང་མཇལ་སྐལ་ཡོད་སོང་ན། །
ཆོས་ཡུམ་ཆེན་ལག་ག་ཡོང་རྒྱུ་རེད། ། །
སྟོད་དབུས་གཙང་དབུས་ཡུལ་ཉུག་དོན། །
ང་དབུས་ལམ་དྲང་མོར་འགྲོ་དོན། །
ལྷ་བྱིན་རླབས་ཨེ་ཡོད་བལྟ་འདོད། །
ལྷ་བྱིན་རླབས་ཡོད་ན་མཇལ་འདོད། །
ས་སྡེ་ཆེན་སྡེ་རུ་ཉུག་དོན། །
ང་སྡེ་ལམ་ཕྲ་མོར་འགྲོ་དོན། །
ཁྱོད་ཞེ་འདང་ཨེ་ཡོད་བལྟ་འདོད། །
རོགས་ཞེ་འདང་ཡོད་ན་འགྲོགས་འདོད། །
བུད་ལ་འགྲོ་ན་བུད་ལ་འགྲོ ། །
ས་སྡེ་རི་ཉུག་ག་བུད་ལ་འགྲོ །
རྟ་གྱོ་རིས་སྔོ་རིས་ཞོན་ན་འགྲོ །
ས་སྡེ་ཆེན་དཔོན་པོར་མི་ཐུག་མོད། །
ས་སྡེ་ཆེན་དཔོན་པོར་ཐུག་བཏང་ན། །
རྟ་གྲོ་རིས་སྔོ་རིས་སྟེར་ར་བཏང༌། །
ཁྱིམ་གཅིག་ག་སྨོན་ལམ་ཡོད་བཏང་ན། །
རྟ་འདོ་བ་ལག་ག་ཡོང་རྒྱུ་རེད། །
ང་དྲང་དྲང་ཁྱོད་ལ་ཨེ་དྲང༌། །
ང་དྲང་དྲང་ཁྱོད་ལ་དྲང་ན། །
ང་དགུ་སྨྱུག་སེར་པོའི་དྲང་ཡིན། །
དེ་ཡན་གི་དྲང་ཞིག་མེད་ནོ། །
བཤད་ཅི་དགོས་ཁྱོས་ར་ལོས་ཤེས། །
བུད་ལ་འགྲོ་ན་བུད་ལ་འགྲོ །
རྟ་གྲོ་རིས་སྔོ་རིས་ཁྲིད་ལ་འགྲོ ། །
དེའི་གཞུག་ག་ར་མདའ་ཐོན་བཏང་ན། །
རྫ་ཁྱ་ཡག་ཁུག་ནས་སྐོང་ང་འདུག །
འུ་གཉིས་ཀ་སྐོང་ས་ཡོད་རྒྱུ་རེད། །
ང་མཐུན་མཐུན་ཁྱོད་ལ་ཨེ་མཐུན། །
ང་མཐུན་མཐུན་ཁྱོད་ལ་མཐུན་ན། །
ང་འཇམ་པོ་བལ་གི་མཐུན་ཡིན། །
དེའི་ཡན་གི་མཐུན་ཞིག་མེད་ནོ། །
བཤད་ཅི་དགོས་ཁྱོས་ར་ལོས་ཤེས། །



རྟ་འདོ་བ་ནམ་མཁའི་བྱ་རེད། །
རྒྱུག་གོམ་པ་རླུང་གི་ཡན་རེད། །
ང་ཀ་མོ་རྟ་ཞིག་ཡོད་ན། ། །
སྟོད་བྱང་ལམ་གཅོད་ལ་སྐྱོན་མེད། །
ཁྱོད་རིག་ན་བྱི་མོ་དགའ་གི །
ཁྱོད་ཡུལ་ན་བདག་པོ་ཨེ་ཡོད། །
ཁྱོད་ཡུལ་ན་བདག་པོ་ཡོད་ན། །
ང་བྱི་མོ་དགའ་ནོ་དོན་མེད། །
རོགས་ཆུང་ལོའི་སྐྱེས་ལུས་མདའ་རེད། །
ཁ་ཚིག་གསུམ་རྗེ་བཙུན་མགུར་རེད། །
ང་ཀ་མོ་རོགས་ཞིག་ཡོད་ན། །
ཕྱི་མྱི་ཁ་འཁོར་རུང་སྐྱོན་མེད། །
སྟོད་སོག་པོ་རྟ་རའི་ནང་ནས། །
ངས་འདེམས་མེ་རྟ་ཞིག་ཞོན་རྒྱུ། །
རྟ་གོམ་ལག་ཅན་ཞིག་ཡིན་ན། །
ཁྱོས་རྟ་བདག་བྱི་ལིར་ཤོད་ལ། །
ཁྱོའི་གྱོ་རྒྱ་ཁྲིད་ཐལ་ཟེར་དགོས། །
རི་མཐོན་པོ་སྤྲིན་དཀར་ན་བཟའ་ཅན། །
ཤ་ཡུ་མོས་བློ་རྩེ་གཏོད་ས་རེད། །
བོའུ་ཁྲ་རིང་དངུལ་དཀར་སོ་བ་ཅན། །
བློ་མི་བདེ་སྤྱད་ཀི་གཞི་ཞིག་རེད། །
ས་སྡེ་ཆེན་རྩེ་རའི་ནང་ནས། །
ངས་འདེམས་མེ་རོགས་ཤིག་འགྲོགས་རྒྱུ། །
རོགས་ཞེ་མཐུན་ཅན་ཞིག་ཡིན་ན། །
ཁྱོས་རོགས་བདག་གྱི་ལིར་ཤོད་ལ། །
ཁྱོའི་རོགས་ལོ་ཁྲིད་ཐལ་ཟེར་དགོས། །
མ་བུ་མོ་བྱུ་རུའི་རྣ་ཚར་ཅན། །
སྟག་ཤ་རའི་བློ་རྩེ་གཏོད་ས་རེད། །
དགྱ་ནག་པོ་གྲི་ཆུང་བློ་འདོགས་ཅན། །
བློ་མི་བདེ་སྤྱད་ཀི་གཞི་ཞིག་རེད། །
ཕོ་ང་ཚོའི་བསམ་ཚུལ་ཞིག་ག །
སྟོད་དབུས་གཙང་ཡུལ་ཞིག་བསམ་གི །
ངའི་འདོད་པའི་འདོད་པ་ཞིག་ག །
ཇོ་སེར་བོར་མཇལ་ན་འདོད་ཀི ། །
དེ་འདོད་ནི་ཁ་ན་མེད་ཀི ། །
ཕོ་ཆོས་བསོད་མེད་ན་དཀའ་གི །
རྟ་ཡག་པ་ཨ་རིག་ར་ཁྲ། །
ཁྱོད་རིག་ན་ཐོར་མོ་དགའ་གི །
ཁྱོད་ཡུལ་ན་བདག་པོ་ཨེ་ཡོད། །
ཁྱོད་ཡུལ་ན་བདག་པོ་ཡོད་ན། །
ང་ཐོར་མོ་དགའ་ནོ་དོན་མེད། །
ཕོ་ང་ཚོའི་བསམ་ཚུལ་ཞིག་ག །
ས་སྡེ་ཆེན་གྲོང་ཞིག་བསམ་གི །
ངའི་འདོད་པའི་འདོད་པ་ཞིག་ག །
རོགས་ཡག་པ་ཕ་བཟང་བུ་ཚ། །



རོགས་ཆུང་ལོར་རྩེ་ན་འདོད་ཀི །
དེ་འདོད་ནི་ཁ་ན་མེད་ཀི །
ལས་སྨོན་ལམ་མེད་ན་དཀའ་གི །
ཤིང་གསར་སྐྱེས་གསོམ་དཀར་སྡོང་བོ། །
ཁྱོད་བཅད་ན་ཀ་བ་ཨེ་ཉན། ། །
ཉན་མི་ཉན་ལན་ཞིག་བྱིན་འདྲ། །
ཤིང་གཞན་པ་ད་རུང་བཅད་མེད། །
རླུང་ངོ་མས་གཡུག་རྒྱུ་ཨེ་ཡིན། །
རླུང་ངོ་མས་གཡུག་རྒྱུ་ཡིན་ན། །
ངས་རླུང་རྟའི་དར་ལྕོག་བརྩོང་རྒྱུ། །
བརྩངས་བཏང་གི་དུས་ཐེངས་ཤིག་ག །
རླུང་གཞན་ན་གཡུག་ན་མི་ཆོག ། །
གཟུགས་སྐྱེ་ཡག་ན་ཟླའི་བུ་མོ། །
ཁྱོད་རྩེ་ན་རྩེ་རོགས་ཨེ་ཉན། །
ཉན་མི་ཉན་ལན་ཞིག་བྱིན་འདྲ། །
རོགས་གཞན་པ་གཞན་ན་བཙལ་མེད། །
རོགས་ངོ་མས་འགྲོག་རྒྱུ་ཨེ་ཡིན། །
རོགས་ངོ་མས་འགྲོག་རྒྱུ་ཡིན་ན། ། །
ངས་མི་འགལ་ཚིག་གསུམ་འཤད་རྒྱུ། །
བཤད་བཏང་གི་དུས་ཐེངས་ཤིག་ག །
རོགས་གཞན་ན་རྩེ་ན་མི་ཆོག །
བྱ་ཁུ་ལོ་སྙིང་ལ་རྗེ་བོ། །
ཁྱོད་རྒྱ་གར་ཡུལ་ནས་ཐོན་ནོ། །
ངས་རྒྱ་རྫོང་ནགས་ནས་གོ་ཐལ། །
ཟླ་བཞི་བ་ལྔ་བ་ཐོན་ནས། །
བྱ་འཕུར་གི་དུས་ཚོད་གཟུར་རུང༌། །
ཁྱོད་མི་འཕུར་ཟེར་དོན་ཅི་ཡིན། །
ནགས་ཆེན་པོ་རྒྱ་རྫོང་དཀྱིལ་ན། །
སྡོང་སྐྱེས་ནོ་གསོམ་དཀར་ཤིང་རེད། །
ངས་སེམས་འཛིན་ལྷ་ཤིང་ཁྱོད་ཡིན། །
སྒར་དགོན་པའི་འདུ་ཁང་བཞེངས་དུས། །
དོན་དམ་པས་ཀ་རིང་ཉན་དགོས། །
མ་བུ་མོ་སྙིང་ལ་རྗེ་བོ། །
ཁྱོད་སྡེ་ཆེན་དཀྱིལ་ཡ་ཐོན་ནོ། །
ངས་ཕ་མའི་རྩིབས་ནས་གོ་ཐལ། །
ལོ་བཅོ་ལྔ་ཉི་ཤུ་ཐོན་ནས། །
རོགས་རྩེ་གི་དུས་ཚོད་གཟུར་རུང་། །
ཁྱོད་མི་རྩེ་ཟེར་དོན་ཅི་ཡིན། །
ས་སྐྱིད་པོ་སྡེ་ཆེན་དཀྱིལ་ན། །
རོགས་སྐྱེས་ནོ་སྒྲོལ་མའི་སྐུ་རེད། །
ངས་སེམས་འཛིན་བུ་མོ་ཁྱོད་ཡིན། །
ཁྱིམ་འཇིག་རྟེན་འཁོར་བ་སྐྱོང་དུས། །
དོན་དམ་པས་ཚེ་འགྲོགས་ཉན་དགོས། །
ཤྭ་ཡུ་མོ་ཐིག་ལེ་ཅན་པོ། །
རྭ་དུང་རུ་ངོམ་ས་རྫ་ལུང་རེད། །
རྩྭ་རྩི་ཏོག་ཟ་ས་སྤང་ལུང་རེད། །



ངས་བལྟས་ན་རྫ་ལུང་ཉུག་རྒྱུ་བྱོས། ། ཁྱེད་འདོད་པ་བྱི་ལི་ང་རེད། །
སྤང་རྩི་ཏོག་སེམས་ནས་གཏོང་རྒྱུ་བྱོས། ། ངས་འདོད་པ་བུ་མོ་ཁྱོད་རེད། །
བློ་ཉིས་འགལ་ཐག་ཀིས་གཅོད་རྒྱུ་བྱོས། ། རོགས་འུ་གཉིས་འདོད་པ་གཅིག་རེད། །
རོགས་འདོད་ཐོག་གཅིག་ག་བཞག་ན། །
མ་བུ་མོ་བྱུ་རུའི་རྣ་ཏོག་ཅན། །
ཚེ་གཅིག་ཀི་བཟའ་ཚང་ལོས་ཉན། །
སེམས་འཁོར་ས་ཞེ་མཐུན་ན་ཆུང་རེད། །
གཏམ་མི་ཁ་འཁོར་ས་ཁ་ཁྱམ་རེད། ། རྫ་ཁྱ་ཡག་བང་རིམ་བར་ནས། །
ངས་བལྟས་ན་ཞེ་མཐུན་རྩེ་རྒྱུ་བྱོས། ། ཤ་ཡུ་མོ་གཉིས་ཀས་གྲོས་ཤིག་བྱེད། །
རོགས་ཁ་ཁྱམ་བྱི་ལི་བསྐྱུར་རྒྱུ་བྱོས། ། ནངས་སྔ་མོ་རྫ་རྩྭ་མཉམ་ཟ་བྱེད། །
བློ་ཉིས་འགལ་ཐག་ཀིས་གཅོད་རྒྱུ་བྱོས། ། དགོང་ཕྱི་དྲོ་རྫ་ཆུ་མཉམ་འཐུང་བྱེད། ། །
ལས་ཡོད་ན་རྫ་ལུང་མཉམ་འཛིན་བྱེད། །
དགུང་སྔོན་པོ་གོས་ཆེན་ཕྱི་མ་བྱོས། །
སྤྲིན་དཀར་བོ་གོས་ཆེན་ནང་མ་བྱེད། ། སྡེ་ཆེན་པོ་རྩེ་བའི་གྲོང་ནས། །
དགུང་ཉི་མ་གསེར་གི་སྒྲོག་གུ་བྱོས། ། བུ་བུ་མོ་གཉིས་ཀས་གྲོས་ཤིག་བྱེད། །
གསེར་སྒྲོག་གུ་སྒྲོག་ག་བུད་ལ་འགྲོ ། ། ནངས་སྔ་མོ་སྐེ་རགས་མཉམ་བཅིང་བྱེད། །
དགོང་ཕྱི་དྲོ་མྱི་ཁ་མཉམ་འཁུར་བྱེད། །
སྡེ་ཆེན་པོ་གོས་ཆེན་ཕྱི་མ་བྱོས། ། ལས་ཡོད་ན་ཁྱིམ་གཞི་མཉམ་འཛིན་བྱེད། །
རོགས་ཆུང་ལོ་གོས་ཆེན་ནང་མ་བྱེད། །
ཁ་ཚིག་གསུམ་དུང་དཀར་སྒྲོག་གུ་བྱོས། ། བུམ་པ་ཁ་ཞིང་ཅན་ཞིག་ཁྱོད་ར་རེད། །
དུང་སྒྲོག་གུ་སྒྲོག་ག་བུད་ལ་འགྲོ ། རྨ་བྱ་སྒྲོ་ཕྲན་ཅན་ཞིག་ང་ར་རེད། །
རྗེ་བླ་མའི་ཕྱག་ན་ཡོད་རྒྱུ་ན། ། །
ངས་འདོད་པ་འདོ་རིགས་རྟ་རེད། ། ཚེ་ཕྱི་མ་མཁྱེན་ནོ་ཁོ་ཐག་རེད། །
ཁྱོད་འདོད་པ་བེ་སིང་སྒ་རེད། །
རོགས་གཉིས་ཀའི་འདོད་པ་གཅིག་རེད། ། ། སྟག་ཤར་རང་དོན་ཅན་ཞིག་ཁྱོ་ར་རེད། །
སེམས་འདོད་ཐོག་གཅིག་ག་བཞག་ན། ། ། སྨན་ཤར་ལས་ཀ་ཅན་ཞིག་ང་ར་རེད། །
ཚེ་གང་གི་ཞོན་རྟ་ལོས་ཉན། །
སྦྲ་མཐིང་སྨུག་ནང་ན་ཡོད་རྒྱུ་ན། །
(གཞི ཁྱིམ གྲུ་བཞི འཛིན ཀོ ཁོ ཐག པེད།
o9



གསུམ་པ། རོགས་འགྲོགས་པའི་སྐོར།
མགུར་བླངས་ངེ་མཐུན་རེ་སོང་ན། །
འབྲལ་མི་ཐུབ་ཉམས་མྱོང་ང་ཡོད། །
སྟོད་དབུས་གཙང་ཆོས་ས་ཆོས་ཡུལ། །
རྗེ་བླ་མ་བྱང་ཆུབ་སེམས་དཔའ། །
ཕྱག་དད་པའི་ས་ནས་ལོངས་ན། །
ཁྱོའི་རྣམ་ཤེས་སྦྲང་མ་འདྲ་བོ། །
གཅིག་འཁྱམས་གི་མི་འཇུག་ང་ཡིན། །
དགུང་ཨ་སྔོན་སྔོ་ལ་ཡུག་རེད། །
སྤྲིན་དཀར་པོ་ཡ་མ་ཡུག་རེད། །
བྱ་ཁ་ལ་ཡུག་ཀི་འདོད་རེད། །
ས་སྡེ་ཆེན་རྩེ་ས་རྩེ་ཡུལ། །
ང་ཞེ་མཐུན་ཕ་བཟང་བྱི་ལི། །
ཞེ་སྣང་བའི་ས་ནས་མཐུན་ན། །
ཁྱོའི་རང་ལུས་སྨྱུག་མ་ཚིགས་དྲུག །
གཅིག་འཆོལ་གི་མི་འཇུག་ང་ཡིན། །
སྡེ་ཆེན་པོ་རྩེ་ལ་ཡུག་རེད། །
ངའི་རོགས་ལོ་རྩེ་ལ་དགོད་རེད། །
ང་རྩེ་བ་རོགས་ལོའི་འདོད་རེད། །
-
-
ཁྱོད་ཟི་ལིང་ར་ཙེ་མིང་ཆེན་རེད། །
ང་ལི་ཡུལ་ལོ་མ་དོན་ཆེན་རེད། ། །
དོ་མ་འཐེན་གོང་ང་འདང་རྒྱོབས། །
གཅིག་འཐེན་ནས་ལོབས་རེ་སོང་ན། །
གཅོད་མི་ཐུབ་ཉམས་མྱོང་ང་ཡོད། །
ཁྱོད་གྱི་ལིང་གྱོ་རྒྱ་ཟེར་ནོ། །
སྟོད་བྱང་ལམ་གཅོད་རྒྱུ་ཡིན་ན། །
ངས་འ་ན་མ་ན་གསེར་འདྲ་འདྲ། །
གསེར་སེར་བོ་ཁ་མདོག་གཅིག་འདྲ་འདྲ། །
ཁྱོས་གང་ང་ཁུར་ན་བདེ་ནི་ཞིག །
ཁྱོད་དེ་མོ་སྒ་ཞིག་སྟོད་རྒྱུ་ཡིན། །
།།
ཁྱོད་ཞང་བཟང་ཚ་མོ་མིང་ཆེན་རེད། །
ང་ཁ་ཁྱམ་བྱི་ལི་དོན་ཆེན་རེད། །
མགུར་མ་བླངས་གོང་ང་འདང་རྒྱོབས། །
རོགས་མ་བཟང་བྱི་མོ་ཟེར་ནོ། །
ངའི་ཆུང་མ་བྱེད་རྒྱུ་ཡིན་ན། །
ངས་འ་ན་མ་ན་ང་འདྲ་འདྲ། །
100



ཁ་རུ་ངོ་མདངས་གཅིག་འདྲ་འདྲ། །
ཁྱོས་ཞིབ་ལྟ་བྱས་ན་ངོ་ཚ་ནི། །
ཁྱོད་དེ་མོ་བུ་ཞིག་འཇོག་རྒྱུ་ཡིན། །
ཕྱི་གྲ་ཡག་ཨ་འཇམ་ཚ་རུ། །
གཅིག་གོན་ནས་རྒྱབ་བ་ལོབས་ཐལ། །
དབྱར་ཐོན་ན་ཕུད་དགོས་ཟེར་ན། །
ཞེ་བསམ་པས་བ་རྒྱུ་མ་རེད། །
དགུང་ཨ་སྔོན་ཨ་དབྱིངས་དཀྱིལ་ན། །
དགུང་ཉི་མའི་འོད་སྟོང་ས་ལ་ལ། །
ཆར་ཟིལ་མའི་བསིལ་བ་ཁྲོ་ལོ་ལོ། །
རླུང་བསེར་བུའི་སེར་ཁ་ད་ལ་ལ། ། །
ལྷོ་གཡུ་འབྲུག་སྣང་བ་སྐྱིད་དུས་རེད། །
རོགས་ཆུང་ལོ་སྙིང་ལ་རྗེ་བོ། །
འུ་གཉིས་ཀ་ཁ་སེམས་མཐུན་ཐལ། །
གླིང་མི་ཁས་ཐོར་དགོས་ཟེར་ན། །
ཞེ་བསམ་པས་བ་རྒྱུ་མ་རེད། །
སྡེ་ཆེན་པོ་ཨ་དབྱིངས་དཀྱིལ་ན། །
རོགས་ཆུང་ལོའི་ཁ་ཚིག་ས་ལ་ལ། །
ལིང་ལ་དའི་གོས་དར་འཇོ་ལོ་ལོ། །
གླུ་སྙན་མོ་མགུར་མ་ད་ལ་ལ། །
སྟག་ཤ་རའི་སྣང་བ་སྐྱིད་དུས་རེད། །
བྲག་དམར་པོ་ཆོས་ཁྲི་བརྩིགས་འདྲ་རེད། །
སྤྲིད་དཀར་པོ་དར་དཀར་འཐེན་འདྲ་རེད། །
རྒོད་ཐང་དཀར་ནམ་འཕང་བསྟོད་ས་རེད། །
གླག་རོག་མོས་གཤོག་རུ་བརྐྱངས་ས་རེད། །
སྟོད་བྱ་བརྒྱ་ཚོགས་ས་འདུ་ས་རེད། །
ཤར་སྐྱ་རེངས་འོད་ཀི་ཐིགས་སྐུད། །
ནམ་ལངས་དུས་ནམ་མཁའ་འཐེན་ན། །
ཕྱི་སྐར་བརྒྱ་ངོ་ཚ་གཏོད་ཀི ། །
གངས་དཀར་པོས་གསེར་ཞ་གོན་གི །
དགུང་ཉི་མའི་ཤར་ལམ་བདེ་གི །
གླིང་ལྷ་སྡེ་མར་ཁུ་འཁྱིལ་འདྲ་རེད། །
ནང་ན་ཟླ་སྐར་ཚོགས་ཤར་འདྲ་རེད། །
སྟག་ཤ་ར་རང་འཁོར་རྒྱག་ས་རེད། །
སྨན་བུ་མོའི་ཞེ་སེམས་ཤོར་ས་རེད། །
ཕྱི་རོགས་བརྒྱ་ཚོགས་ས་འདུ་ས་རེད། །
རོགས་ཆུང་ལོ་སྙིང་ལ་རྗེ་བོ། །
ཁ་ལ་ལའི་མགུར་མ་འཐེན་ན། །
ནང་རོགས་བརྒྱའི་སྐྱོ་བ་སངས་ཀི །
སེམས་བསམ་པའི་འདོད་པ་འགྲུབ་ཀི ། །
ལུས་རིན་ཆེན་བདེ་བ་རྙེད་ཀི །
དགུང་ཨ་སྔོན་གཡས་གྲལ་གཡོན་གྲལ་རེད། །
འབྲུག་ཕོ་ཆུང་གདོང་གྲའི་གྲལ་མགོ་རེད། །
ཆར་ཟིལ་མ་དངོས་གྲུབ་རང་བྱོན་རེད། །
སྡེ་ཆེན་པོ་གཡས་གྲལ་གཡོན་གྲལ་རེད། །
101
,， * ༡༩ *



རོགས་ཆུང་ལོ་གདོང་གྲའི་གྲལ་མགོ་རེད། ། །
གླུ་མགུར་མ་དངོས་གྲུབ་རང་བྱོན་རེད། ། །
རྒྱུག་མ་ཐུབ་སྲབ་ཀིས་བཟུང་ཡོད། །
རྟ་འདོ་བ་ཚེ་ཐག་རིང་ན། ། །
རྒྱུག་ཐུབ་ཀི་སྨོན་ལམ་ངས་འདེབས། །
སྟོད་བྲག་དམར་མགོན་ཁང་ནང་ང་། ། །
སྤྲིན་དཀར་དམར་སྙན་ཤལ་འཐེན་ཡོད། །
འབྲུག་ལྗང་ལོར་འབོད་པ་བཏང་ཡོད། །
ཆར་འབབ་རྒྱུར་བྲེལ་བ་ལངས་ཡོད། །
རྨ་ཕ་རིའི་སྡེ་ཆེན་གྲོང་ནས། །
ནང་ཁ་ཡ་ན་ཟླའི་རྒྱབ་ནས། །
ངས་ཞེ་མཐུན་རོགས་ཤིག་བཙལ་ཡོད། །
རྩེ་འདོད་ལེ་ཚིག་གསུམ་བཤད་ཡོད། །
རྩེ་མ་ཐུབ་མི་ཁས་བཀག་ཡོད། །
རོགས་ཆུང་ལོ་ཚེ་ཐག་རིང་ན། །
རྩེ་ཐུབ་ཀི་སྨོན་ལམ་ངས་འདེབས། །
-
-
སྡེ་ཆེན་པོ་རྩེ་རའི་ནང་ང་། །
ཁ་ལ་གཞས་སྙན་ཤལ་འཐེན་ཡོད། །
རོགས་ཆུང་ལོར་འབོད་པ་བཏང་ཡོད། །
རོགས་རྩེ་རྒྱུར་བྲེལ་བ་ལངས་ཡོད། །
རྨ་ཕར་རིའི་གཅན་ཚའི་ཐང་ནས། །
རྟ་རྒྱུག་འདོད་སྒ་ཆ་བསྟད་ཡོད། །
རྒྱུག་མ་ཐུབ་སྲབ་ཀིས་བཟུང་ཡོད། །
ཚེ་རིང་ན་ཡུན་གིས་ལོས་རྒྱུག །
ས་སྤང་དཀར་ཀླད་ཀི་མེ་ཏོག །
ཁང་བ་མོ་བསམ་པ་ནག་གེ ། །
ད་ཐུག་ཚེ་གད་དབང་མེད་ཀི །
དུས་དེང་སང་དབྱར་ཟླ་ཐོན་ཐལ། །
ཁྱོད་གད་ན་གད་རན་ད་རེད། །
ངས་ཨེ་གད་རེ་བ་བྱས་ཡོད། །
ས་མ་རིའི་སྡེ་ཆེན་གྲོང་ནས། །
རོགས་རྩེ་འདོད་ཚིག་གསུམ་བཤད་ཡོད། །
རྩེ་མ་ཐུབ་མནའ་ཡིས་བསྒགས་ཡོད། །
ཚེ་རིང་ན་ཡུན་གིས་ལོས་རྩེ། །
སྡེ་ཆེན་པོ་དཀྱིལ་གི་རོགས་ལོ། །
སྡེ་མི་ཁའི་བསམ་པ་ངན་ནེ། །
ད་ཐུག་ཚེ་རྩེ་དབང་མེད་ཀི ། །
དུས་དེ་རིང་སྡེ་ནས་ཐུག་ཐལ། །
ཁྱོད་རྩེ་ན་རྩེ་སྐབས་ད་རེད། །
ངས་ཨེ་རྩེ་རེ་བ་བྱས་ཡོད། །
སྟོད་སོག་པོ་རྟ་རའི་ནང་ནས། །
ནང་རྟ་བརྒྱ་རྟ་མང་གྲུབ་ནས། །
རྟ་གྲོ་སེར་འདོ་བ་ཟེར་ནོ། ། །
རྒྱུག་འདོད་ལེ་ས་ཆ་བསྟད་ཡོད། །
102
སྟོད་ཀི་རྫ་ལ་སྨད་ཀི་རྫ། །



རྫ་གཉིས་ཀ་འདུས་ཀི་འབྲོང་བརྒྱ་ཚོ། །
ཞེ་མ་བྲེལ་ཐུག་དམ་དལ་མོ་བྱོས། །
སྟོད་རྫ་མགོའི་སྨུག་པ་དྭངས་རུང་རེད། ། །
རོགས་མེ་ཏོག་འདྲ་བོར་དྲིས་ར། །
ཕྱི་ཕོ་སྒོ་མེད་ན་ཨེ་འགྲོག །
ཚིག་ཁ་ན་མེད་ན་ཨེ་མཐུན། །
རྟ་འདོ་བ་དུང་སྒོང་འདྲ་བོ། །
རྒྱུག་མེད་རུང་གོམ་ལག་བདེ་གི །
སྟོད་ཀི་སྡེ་ལ་སྨད་ཀི་སྡེ། །
སྡེ་གཉིས་ཀ་འདུས་ཀྱི་ན་ཟླ་རོགས། །
ཞེ་མ་བྲེལ་ཐུག་དམ་དལ་མོ་བྱོས། །
གླིང་མི་ཁའི་བར་ནས་ཐོན་རུང་ཡིན། །
རོགས་ཞེ་མཐུན་ལྷ་སྐུ་འདྲ་བོ། །
རྒྱུ་མེད་རུང་མིག་ག་ཡག་ཀི ། །
འབྲུག་ཕོ་ཆུང་ཨ་ཡང་ལོ་སྐོ་རྒྱ། །
ཆར་འབབ་རྒྱུ་བྲེལ་བ་ལངས་ཀི །
འདང་རྒྱབ་ན་བྲེལ་བ་ལོས་ལངས། །
ཟླ་བཞི་བ་ལྔ་བའི་ནང་རེད། །
ཆར་ཟིལ་མ་དགོས་ནི་སྐབས་རེད། །
ཁྱོད་དེང་མའི་འདོ་བ་ཨེ་ཡིན། །
ཁྱོད་དེང་མའི་འདོ་བ་ཡིན་ན། །
ང་དེང་མའི་སྒ་ཆ་དེ་ཡིན། །
སྒ་རྒྱུན་ཐག་དེང་མའི་ལྷག་ཡིན། །
རོགས་ཆུང་ལོ་ཨ་ཡང་ལོ་སྐོ་རྒྱ། །
རོགས་རྩེ་རྒྱུ་བྲེལ་བ་ལང་གི ། །
འདང་བརྒྱབ་ན་བྲེལ་བ་ལོས་ལང་། །
ལོ་བཅོ་ལྔ་ཉི་ཤུའི་སྒང་རེད། །
རོགས་ཆུང་ལོ་དགོས་ནི་སྐབས་རེད། །
ཁྱོད་དེང་མའི་རོགས་ལོ་ཨེ་ཡིན། །
ཁྱོད་དེང་མའི་རོགས་ལོ་ཡིན་ན། །
ང་དེང་མའི་དགའ་ལོ་དེ་ཡིན། །
འདང་ཞེ་བརྩེ་དེང་མའི་ལྷག་ཡིན། །
ཐང་ཤོག་སྐུ་འདྲ་བོའི་ཁུག་ཀི །
རྟ་ཡིག་ཆུང་འདྲ་བོར་དྲིས་ར། །
སྒྲ་མེད་ན་འདོ་བ་ཨེ་རྒྱུག །
སྲབ་མེད་ན་རྒྱུག་ལམ་ཨེ་དྲང༌། །
སེང་དཀར་མོ་སྙིང་ལ་རྗེ་བོ། །
ཁྱོད་གངས་རི་བརྒྱུད་ལ་ཤོག་ར། །
གངས་ཁ་བ་མཐུག་ནོ་བདེན་རུང་། །
སེང་གཡུ་རལ་སྙིང་གི་དཔེ་མེད། །
སྡེ་མར་ཁུ་འདྲ་བོའི་ནང་གི །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་རུ་བརྒྱུད་ལ་ཤོག་ར། །
103



གཏམ་མི་ཁ་བཙན་ནོ་བདེན་རུང་། །
རོགས་མི་ཁས་འགལ་ནི་དཔེ་མེད། །
སྟོད་དབུས་གཙང་ཡུལ་གི་གསེར་མགར། །
ཁྱོས་ལྷ་ཁང་གསེར་ཁང་བཞེངས་དུས། །
མགོ་གསེར་ཏོག་རི་མོ་གསལ་དགོས། །
བར་དགུ་ཐོག་ཁང་པ་མཐོ་དགོས། །
དེ་མིན་ན་མཇལ་ཁ་དཀའ་འགྲོ །
སྟོད་དབུས་གཙང་ཟེར་ན་མིང་ཆེ་གི །
ཕྲུག་མཐེབ་བརྒྱ་ཟེར་ན་དོན་ཆེ་གི ། །
བར་བཟོ་སྐུད་ཕྲ་མོ་རྩ་ཆེ་གི ། །
ཕྲུག་གོན་ན་ཕྲག་གཡས་ཕུད་ལ་འགྲོ །
དྲོད་ལྷག་པ་ཡོད་ནི་མ་རེད་དྲ། །
གོས་ཚ་རུའི་སྔོན་ནས་ངོམ་མ་འགྲོ །
ཕྲུག་འདི་ཡིན་ཟེར་ར་བཤད་ལ་འགྲོ །
སྡེ་ཆེན་པོ་གྲོང་གི་རོགས་ལོ། །
ཁྱོད་འདང་ཆེན་རོགས་ལོར་རྩེ་དུས། །
ཚིག་དོན་ཆེན་རོགས་ལོར་བཤད་དགོས། །
ཚིག་སྔོན་བཤད་སྟེང་ནས་འདུག་དགོས། །
དེ་མིན་ན་རྩེ་ཁ་དཀའ་འགྲོ །
སྨན་བུ་མོ་ཟེར་ན་མིང་ཆེ་གི །
སྟག་ཤ་ར་ཟེར་ན་དོན་ཆེ་གི །
ཚིག་སྙན་མོ་ཟེར་ན་རྩ་ཆེ་གི །
རོགས་འགྲོགས་ག་དཔུང་ཐུག་རྒྱག་ག་འགྲོ །
འདང་ལྷག་པ་ཡོད་ནི་མ་རེད་དྲ། །
ནང་ན་ཟླའི་སྔོན་ནས་ངོམ་མ་འགྲོ །
རོགས་འདི་ཡིན་ཟེར་ར་བཤད་ལ་འགྲོ །
ཕོ་ཁྱོད་ཚོ་འཛམ་གླིང་ཉི་མ་བྱོས། །
མ་ང་ཚོ་ཉི་མའི་རྣ་ལོང་བྱེད། །
སྤྲིན་དཀར་ནག་བར་ནས་ཐུག་རྒྱུ་བྱེད། །
རླུང་གཡུག་གེ་ཐུག་དབང་མ་བྱིན་ན། །
ཁྱོས་ཡིད་ལ་བཟུང་ར་ཡུན་གིས་ཐུག །
དགུང་ཨ་སྔོན་མཁའ་ལམ་རིང་མོ་ནས། །
ཕྲུག་རྒྱ་ཚོས་ཕུ་རུང་ཕུད་ལ་འགྲོ །
དབྱར་ཆར་ཆུ་ས་ལ་ངོམ་མ་འགྲོ ། །
དྲོད་ལྷག་པ་མེད་རུང་བསམ་པ་རེད། །
ཕོ་ཁྱོད་ཚོ་ཕ་བཟང་བུ་ཚ་བྱོས། །
མ་ང་ཚོ་ཞང་བཟང་ཚ་མོ་བྱེད། །
སྒོ་ཕྱི་ནང་བར་ནས་ཐུག་རྒྱུ་བྱེད། །
གཏམ་མི་ཁས་ཐུག་དབང་མ་བྱིན་ན། །
ཁྱོས་ཡིད་ལ་བཟུང་ར་ཡུན་གིས་ཐུག །
སྡེ་ཆེན་པོ་ཁ་ལམ་རིང་མོ་ནས། །
རོགས་ངེད་གཉིས་ཚིག་གསུམ་བཤད་ལ་འགྲོ །
སྡེ་ཆེན་པོ་ས་ལ་ངོམ་མ་འགྲོ །
འདང་ལྷག་པ་མེད་རུང་བསམ་པ་རེད། །
དགུང་སྔོན་པོ་ལྕགས་ཟྭ་རྡུང་མ་རེད། །
104



འབྲུག་ཕོ་ཆུང་ནང་གི་བཙོན་མ་རེད། །
ཆར་ཟིལ་མ་ཟུ་ཁོག་ལྡེ་མིག་རེད། །
ཆར་འབབ་བ་ཟུ་ཁོག་འབྱེད་ཐབས་བྱེད། །
ང་ན་ཟླའི་རོགས་ལོར་ལོབས་ཐལ། །
ལོབས་དགོས་ནི་རོགས་ཤིག་མ་རྩེ། །
ཚིག་བཤད་ཀི་བསྡད་ལེ་ལོབས་ཐལ། །
སྡེ་ཆེན་པོ་ལྕགས་ཟྭ་རྡུང་མ་རེད། ། །
རོགས་ཆུང་ལོ་ནང་གི་བཙོན་མ་རེད། །
ཚིག་སྙན་མོ་ཟྭ་ཁོག་ལྡེ་མིག་རེད། །
ཚིག་བཤད་ལ་ཟྭ་ཁོག་འབྱེད་ཐབས་བྱེད། ། །
ཡར་བལྟས་གི་ལྗང་ལོ་མཚོ་ན། །
བྱ་ངང་བ་མཉམ་གི་འཕུར་ནོ། །
ཁྱོས་ལྟོས་ར་རོགས་ཀི་རྩེ་སྲོལ་རེད། །
རྩེ་ཀ་ན་འགྲན་ན་འུ་ཚོ་རྩེ། །
རྫ་ཁྱ་ཡག་ལྕགས་མཁར་རྡུང་འདྲ་རེད། །
འབྲོང་བྲེ་སེར་ནང་གི་བཙོན་མ་རེད། །
སྨག་དྭངས་ངེ་མཁར་སྒོ་ཕྱེ་བཏང་ན། ། །
ཁྱོས་གཡས་ལུང་སྐོར་ར་ཤོག་ར། ། །
ང་གཡོན་ལུང་རྫ་ནས་སྒུག་ག་འདུག །
མར་བལྟས་གི་ནགས་རི་དཀྱིལ་ན། །
བྱ་ཁུ་བྱུག་མཉམ་གི་གྲགས་ནོ། །
ཁྱོས་ཉོན་འདྲ་རོགས་ཀི་རྩེ་སྲོལ་རེད། །
རྩེ་ཀ་ན་འགྲན་ན་འུ་ཚོ་རྩེ། །
སྡེ་ཆེན་པོ་ལྕགས་མཁར་རྡུང་མ་རེད། །
རོགས་ཆུང་ལོ་ནང་གི་བཙོན་མ་རེད། །
གཏམ་མི་ཁའི་མཁར་སྒོ་ཕྱེ་བཏང་ན། །
ཁྱོད་སྡེ་ཆེན་བརྒྱུད་ལ་ཤོག་ར། །
ང་སྡེ་ཆུང་གྲོང་ནས་སྒུག་ག་འདུག །
ཁྱོད་རྨ་ཆུ་ལུ་མ་ཨེ་ཡིན། །
ཁྱོད་རྨ་ཆུ་ལུ་མ་ཡིན་ན། །
ས་ཐག་རིང་བསྐོར་ར་ཁྱོད་ཤོག །
ཁྱོད་རྨ་ཆུ་ར་ལག་ཡིན་ན། ། །
བྱུང་བསྐོར་རེ་ཐོབ་བྱ་མེད་ཀི །
དགུང་ཨ་སྔོན་དཀྱིལ་འཁོར་ནང་ནས། །
ང་ཕོ་ཆུང་འབྲུག་ག་ལོབས་ཐལ། །
ལོབས་དགོས་ནི་འབྲུག་ཞིག་མ་གྲགས། །
འབྲུག་གྲགས་ཀི་བསྡད་ལེ་ལོབས་ཐལ། །
ཁྱོད་ཚེ་གཅིག་རྩེ་རོགས་ཨེ་ཡིན། །
ཁྱོད་ཚེ་གཅིག་རྩེ་རོགས་ཡིན་ན། །
ས་ཐག་རིང་བསྐོར་ར་ཁྱོད་ཤོག །
ཁྱོད་ཞག་གཅིག་ཉལ་རོགས་ཡིན་ན། །
བྱུང་བསྐོར་རེ་ཐོབ་བྱ་མེད་ཀི །
སྡེ་ཆེན་པོ་རྩེ་རའི་ནང་ནས། །
ས་ཨ་རྩེ་ད་རྩེ་གོང་ཞོལ་གཉིས། །
105



ས་ཨ་རྩེ་ད་རྩེ་གོང་མ་ནས། །
རྒོའུ་རྒ་མོ་གཉིས་ཀས་རྭ་རྩེ་བྱས། །
རྩ་ཀ་ན་འགྲན་དགོས་ཟེར་ནི་མིན། །
ཆགས་ཀ་ན་འཇོག་ག་འུ་གཉིས་རྩེ། །
རླུང་གཡུག་ན་དེ་མོ་ཆེ་ཡིན། །
ཤིང་སྡོང་ཆེན་རྩ་བ་རྫོགས་ནི་ཞིག །
ཤིང་སྡོང་ཕྲུག་ར་ལག་འཁུར་ནི་ཞིག །
རླུང་གཡུག་ན་དེ་མོ་གཡུག་དགོས་གི །
ས་ཨ་རྩེ་ད་རྩེ་གོང་ཞོལ་གཉིས། །
ས་ཨ་རྩེ་ད་རྩེ་ཞོལ་མ་ནས། །
བུ་བུ་མོ་གཉིས་ཀས་ཚིག་རྩེ་བྱས། །
རྩེ་ཀ་ན་འགྲན་དགོས་ཟེར་ནི་མིན། །
ཆགས་ཀ་ན་འཇོག་ག་འུ་གཉིས་རྩེ། །
རོགས་རྩེ་ཡ་རྩེ་ཡ་མ་ཟེར། །
རོགས་རྩེ་ན་དེ་མོ་ཆེ་ཡིན། །
ཕྱི་ན་ཟླའི་སེམས་ཁ་དཀྲུགས་ནི་ཞིག །
ཡུལ་ཕ་མར་མིག་ཆུ་འཁོར་ནི་ཞིག །
རོགས་རྩེ་ན་དེ་མོ་རྩེ་དགོས་གི །
ས་རྒན་རྒྱ་རྟ་ར་གོང་མ་ནས། །
རྒྱོའུ་རྒྱ་མོ་གཉིས་ཀས་རྔོག་རྩེ་བྱས། །
རྩེ་ཀ་ན་འགྲན་དགོས་ཟེར་ནི་མིན། །
ཆགས་ཀ་ན་འཇོག་ག་འུ་གཉིས་རྩེ། །
རྟ་རྒྱུག་རྒྱུ་རྒྱུག་རྒྱུ་མ་ཟེར། །
རྟ་རྒྱུག་ན་དེ་མོ་ཆེ་ཡིན། །
སྟོད་བྱང་ལམ་དུམ་སེ་གཅོད་ནི་ཞིག །
ལམ་སྐྱ་མོ་རྡུལ་གིས་བཀང་ནི་ཞིག །
རྟ་རྒྱུག་ན་དེ་མོ་རྒྱུག་དགོས་གི ། །
ཁྱོད་དེ་འདྲ་ཅན་གོ་ཨེ་ཡིན་ན། །
ས་མཛོད་དགེ་མཛོ་ར་བར་མ་ནས། །
མཛོ་མཛོ་མོ་གཉིས་ཀས་རྭ་རྩེ་བྱས། །
རྩེ་ཀ་ན་འགྲན་དགོས་ཟེར་ནི་མིན། །
ཆགས་ཀ་ན་འཇོག་ག་འུ་གཉིས་རྩེ། །
ས་རྩེ་ཁོག་རྩེ་ར་ཞོལ་མ་ནས། །
བུ་བུ་མོ་གཉིས་ཀས་ཚིག་རྩེ་བྱས། ། །
རྩེ་ཀ་ན་འགྲན་དགོས་ཟེར་ནི་མིན། །
ཆགས་ཀ་ན་འཇོག་ག་འུ་གཉིས་རྩེ། །
རོགས་རྩེ་རྒྱུ་རྩེ་རྒྱུ་མ་ཟེར། །
རོགས་རྩེ་ན་དེ་མོ་ཆེ་ཡིན། །
དགྲ་ནག་པོའི་སེམས་ཁ་དཀྲུགས་ནི་ཞིག །
ཕྱི་སྡེ་བར་བཤད་རྒྱུ་ཡོད་ནི་ཞིག །
རོགས་རྩེ་ན་དེ་མོ་རྩེ་དགོས་གི །
ཁྱོད་དེ་འདྲ་ཅན་གོ་ཨེ་ཡིན་ན། །
རླུང་གཡུག་རྒྱུ་གཡུག་རྒྱུ་མ་ཟེར། །
106
རླུང་ངོ་མ་གཡུག་རྒྱུ་ཡིན་ན། །
ངས་གྱང་ཁར་དར་ལྕོག་སློང་རྒྱུ། །



---
དར་སྣེ་མདུད་པ་རྒྱག་རྒྱུ། །
བརྒྱབ་བཏང་གི་དུས་ཚོད་ཞིག་ག །
རླུང་གཞན་ན་གཡུག་ན་མི་ཆོག །
མི་བརྗེད་ཚིག་གསུམ་བཤད་རྒྱུ། །
མི་འགལ་མནའ་ཞིག་བསྐྱལ་རྒྱུ། །
རོགས་འདི་ཡིན་བསམ་པས་འཛིན་རྒྱུ། །
རོགས་ངོ་མ་རྩེ་རྒྱུ་ཡིན་ན། །
ཚིག་གོང་བའི་བར་ནས་བཤད་རྒྱུ། །
རྟགས་ཕུ་རུང་ནང་ནས་བརྗེ་རྒྱུ། ། །
བརྗེས་བཏང་གི་དུས་ཚོད་ཞིག་ག །
རོགས་གཞན་ན་རྩེ་ན་མི་ཆོག །
ང་གོས་ཆེན་འབྲུག་མ་ཟེར་ནོ། །
གོས་བཟོ་དུས་མཐའ་ནས་མ་བསྐྱུར། །
གོས་རྙིང་རུང་རི་མོ་མི་ནོགས། །
གོས་རྒྱུ་སྤུན་ཁ་མས་འདུག་ག །
ང་འབྲུ་ཤུག་རྩེ་བརྒྱ་མིན་རུང་། །
ཁྱོད་ས་ལ་རྩེ་མོ་ལོག་ཡོད། །
ང་ཁ་ཁྱམ་བུ་ཚ་ཟེར་ནོ། །
རོགས་རྩེ་དུས་མཐའ་ནས་མ་བསྐྱུར། །
ལོ་འགོར་རུང་རོགས་ལོ་མི་འགལ། །
ཞེ་འདང་རྩིས་ཁ་མས་འདུག་ག །
ང་བལ་དཀར་ཁ་ཆུ་མིན་རུང་། །
ཁྱོད་ས་ལ་འགྱིལ་ལི་བཤིགས་ཡོད། །
ང་ཕ་བཟང་བུ་ཚ་མིན་རུང་། །
ཁྱོད་ས་ལ་སྣང་བ་མཐུན་ཡོད། །
ང་རྫ་མགོ་བསྐོར་རེ་འགྲོ་དུས་ན། །
སྟོད་ཤྭ་བོ་གསུམ་མ་ལམ་ནས་ཐུག །
གསོད་བསམ་ན་སྡིག་པའི་ཁ་སྣོན་རེད། །
ཤ་མི་གསོད་ཤ་རྭ་གོང་ཆེན་རེད། །
འདང་མི་རྒྱག་ཤྭ་བོ་གསོད་ལ་བཏང་། །
ལྷ་གཤིན་རྗེ་ཆོས་རྒྱལ་གསང་ང་བཏང་། །
གསེར་ལ་རི་གི་མགོ་ནས། །
གསེར་རྟ་ངང་བ་འཚེར་གི །
གསེར་སེར་པོའི་སྲབ་ཞིག་འཇོག་རྒྱུ། །
དངུལ་དཀར་པོའི་སྒྲ་ཞིག་བསྟོད་རྒྱུ། །
རྟ་འདི་ཡིན་བསམ་པས་འཛིན་རྒྱུ། །
ང་སྡེ་རུ་བརྒྱུད་ལེ་འགྲོ་དུས་ན། །
རོགས་ན་ཟླ་གསུམ་མ་ལམ་ནས་ཐུག །
རྩེ་བསམ་ན་མི་ཁའི་ཁ་སྣོན་རེད། །
རོགས་མི་རྩེ་ཆུང་འདྲིས་དགའ་ལོ་རེད། །
འདང་མི་རྒྱག་རོགས་ལོར་རྩེ་ཡ་བཏང་། །
ས་སྡེ་ཆེན་མི་ཁ་གསང་ང་བཏང་། །
107
སྡེ་ཆེན་སྡེ་བའི་གྲོང་ནས། །
ཞེ་མཐུན་རོགས་ལོ་རྩེ་གི །



སྟོད་ཨ་ཆེན་ཁིས་ཆེན་གོང་མ་ནས། །
ཤྭ་ཡུ་མོ་ཞིག་ག་ལམ་ནས་ཐུག ། །
གསོད་བསམ་ན་ཆོས་རྒྱལ་འཇིགས་ཆེན་རེད། ། །
བསྐྱུར་བསམ་ན་ཤ་རྭ་གོང་ཆེན་རེད། །
བློ་ཐེ་ཚོམ་མི་འཛིན་གསོད་ལ་བཏང་། །
སྡིག་ཉེས་པ་སྔས་མགོ་བླ་མས་མཁྱེན། །
ཝ་དམར་པོ་གོན་ན་དོན་དགོས། །
མེ་དམར་པོ་ཁ་ནས་ཐར་དགོས། །
རླུང་བསེར་བུའི་སྣ་ནས་འདུག་དགོས། །
ལ་ཡིན་གི་དོན་མགོ་འཁྱོངས་དགོས། །
རོགས་ངེད་གཉིས་རྩེ་ན་དོན་དགོས། །
གཏམ་མི་ཁའི་ཁ་ནས་ཐར་དགོས། །
དགྲ་ནག་པོའི་སྣ་ནས་འདུག་དགོས། །
རོགས་འགྲོགས་ཀི་དོན་མགོ་འཁྱོངས་དགོས། །
སྟོད་ཨ་ཆེན་སྡེ་ཆེན་ཞོལ་མ་ནས། །
རོགས་ཞེ་མཐུན་ཞིག་ག་སྡེ་ནས་ཐུག །
འགྲོག་བསམ་ན་མི་ཁ་འཇིགས་ཆེན་རེད། ། །
བསྒྱུར་བསམ་ན་རྩེ་བ་མིང་ཆེན་རེད། ། །
བློ་ཐེ་ཚོམ་མི་འཛིན་འགྲོགས་ག་བཏང་། །
ཁ་མི་ཁ་ཁ་ཡ་ན་ཟླས་མཁྱེན། །
རྫ་ཁྱུ་ཡག་རྫ་ལུང་གོང་མ་ནས། །
འབྲོང་བྲེ་སེར་གར་འགྲོ་རང་འདོད་རེད། །
རྭ་སྨུག་པོ་འགྲོ་རོགས་འདུག་རོགས་རེད། །
ཕྱི་རྫ་རི་ཡག་ཀི་རྒྱན་ཆ་རེད། །
སྟོད་ཤར་ཕྱོགས་ཤར་རིའི་མགོ་ནས། །
ཤྭ་གྲོ་སྨུག་དུང་གི་རུ་ཐུར་ཅན། ། །
གསོད་ཟེར་རྒྱུ་ཡུལ་ལྷའི་སྒོ་ཟོག་རེད། །
བསྐྱུར་བསམ་རྒྱུ་ཤྭ་རྭ་གོང་ཆེན་རེད། །
བློ་ཐེ་ཚོམ་མི་འཛིན་གསོད་ལ་བཏང་། །
གསོད་ཉན་འདུག་གསེར་ཏོག་བླ་མས་མཁྱེན། །
སྡེ་ཆེན་པོ་སྡེ་ལུང་གོང་མ་ནས། །
སྟག་ཤ་ར་གར་འགྲོ་རང་འདོད་རེད། །
ཚིག་སྙན་མོ་འགྲོ་རོགས་འདུག་རོགས་རེད། ། །
སྡེ་ན་ཟླ་རྩེ་གི་རྒྱན་ཆ་རེད། །
ལུས་རིན་ཆེན་གསེར་སྐུ་ལི་མ་བོ། །
ལོ་ཉི་ཤུའི་ཉི་མ་གཡར་མ་རེད། །
ཚེ་རིང་ཐུང་བསོད་ནམས་ཆེ་ཆུང་རེད། །
འདང་བརྒྱབ་བེ་ཚོད་ཀྱིས་མི་ཐུག་ཀི །
སྡེ་ཆེན་པོ་རྩེ་རའི་ནང་ནས། །
རོགས་དགའ་ལོ་ཞེ་འདང་ཅན་པོ། །
རྩེ་ཟེར་རྒྱུ་གཞན་གི་མི་རེད། །
བསྐྱུར་བསམ་རྒྱུ་མིང་ཆེན་རོགས་རེད། །
བློ་ཐེ་ཚོམ་མི་འཛིན་རྩེ་ཡ་བཏང་། །
རྩེ་ཉན་འདུག་གླིང་རུ་མི་ཁས་མཁྱེན། །
108
ཁ་ཚིག་གསུམ་རྗེ་བཙུན་མགུར་མ་བོ། །
རོགས་ཆུང་ལོའི་ཁ་ཚིག་གཡར་མ་རེད། །



ཞེ་མཐུན་འདུག་སྔོན་ལས་ཡོད་མེད་རེད། ། །
འདང་བརྒྱབ་བེ་ཚོད་ཀིས་མི་ཐུག་ཀི །
བྱ་ཁུ་བྱུག་སྙིང་ལ་རྗེ་བོ། །
ནགས་རྒྱ་རྫོང་དཀྱིལ་ནས་ཚེ་རིང༌། །
ཤིང་བྲ་མའི་མགོ་ནས་བཀྲ་ཤིས། །
བཀྲ་ཤིས་ཡེ་ཚེ་ཐག་རིང་ན། །
ནགས་གཅིག་ག་སྨོན་ལམ་ངས་འདེབས། །
བྲག་དམར་པོ་ཡག་ཀི་གཡས་ཟུར་ནས། ། །
རྒོད་ཐང་དཀར་གཡས་སྐོར་ས་ལ་ལ། །
བྲག་ཐེམ་པ་ཡག་པ་བལྟ་འདོད་རེད། །
བྲག་བང་རིམ་མཐོ་ན་འབབ་འདོད་རེད། །
སྡེ་ཆེན་པོ་ཡག་ཀི་གཡས་ཟུར་ནས། །
སྟག་ཤ་ར་གཡས་སྐོར་ས་ལ་ལ། །
སྡེ་ཆེན་པོ་ཡག་པ་བལྟ་འདོད་རེད། །
ཁ་ལ་ལ་བླངས་ངེ་རྩེ་འདོད་རེད། །
རོགས་ཆུང་ལོ་སྙིང་ལ་རྗེ་བོ། །
སྡེ་ཆེན་པོ་དཀྱིལ་ནས་ཚེ་རིང་། །
ཡུལ་ཕ་མའི་རྩིབས་ནས་བཀྲ་ཤིས། །
བཀྲ་ཤིས་ཡེ་ཚེ་ཐག་རིང་ན། །
ཁྱིམ་གཅིག་ག་སྨོན་ལམ་ངས་འདེབས། །
མཚོ་ལྗང་ལོ་ཡག་ཀི་དཀྱིལ་འཁོར་ནས། །
ང་ཀ་ལ་པིང་ག་གྲགས་གྲགས་བྱེད། །
ཁྱོད་རྒྱ་རྫོང་ནགས་ཀི་ཕོ་བྲང་ནས། །
ཟླ་བཞི་བའི་ཁུ་ལོ་གྲགས་གྲགས་བྱོས། །
ནགས་གཅིག་ག་ཐོབ་བྱ་མེད་ན་ཡང་། །
གསུང་སྙན་མོ་བུ་ལོན་འཁོར་ནི་བྱེད། །
རྫ་ཁྱ་ཡག་དམག་མཁར་བརྡུངས་འདྲ་རེད། །
འབྲོང་བྲེ་སེར་དམག་དཔོན་བཞུགས་འདྲ་རེད། །
རྭ་ཆ་མཉམ་མཚོན་ཆ་བཟུང་འདྲ་བོ། །
དགྲ་ཡེ་ནས་མེད་རུང་བསམ་པ་རེད། །
སྡེ་ཆེན་པོ་མཚོ་མོ་འཁྱིལ་འདྲ་རེད། །
རོགས་ཆུང་ལོ་མེ་ཏོག་བཞད་འདྲ་རེད། །
ཁ་ཚིག་གསུམ་ཁུ་བྱུག་གྲགས་འདྲ་བོ། །
རོགས་རྩེ་འདོད་མེད་རུང་བསམ་པ་རེད། །
སྡེ་ཆེན་པོ་ཡག་ཀི་རྩེ་ར་ནས། ། །
ངས་ལ་ལ་མགུར་མ་གསུངས་གསུངས་བྱེད། །
ཁྱོད་སྡེ་ཆེན་ན་ཟླའི་རྩེ་ར་ནས། །
ཁ་ལ་གཞས་ཁུ་བྱུག་གྲགས་གྲགས་བྱོས། །
ཁྱིམ་གཅིག་ག་ཐོབ་བྱ་མེད་ན་ཡང་། ། །
ཚིག་སྙན་མོའི་བུ་ལོན་འཁོར་ནི་བྱེད། །
དགུང་ཨ་སྔོན་སྤྲིན་དཀར་འཐིབས་དུས། །
ཆར་འབབ་འདོད་ཡིད་ན་མེད་ན། །
འབྲུག་སིང་སེ་དགུང་ནས་ཆེ་གྲགས། །
ནང་ན་ཟླ་སྡེ་ཡ་ཚོགས་དུས། །
109



རོགས་རྩེ་འདོད་ཡིད་ན་མེད་ན། །
གླུ་སིང་སེ་སྡེ་ནས་ཆེ་ལེན། །
སོས་དལ་དུས་རེ་རེ་ཐུག་ན། །
ཁྱིམ་ཆུང་མའི་དབང་ང་ཤོར་དུས། །
ཁག་མེད་ནོ་ངས་ར་ལོས་ཤེས། །
-
གསེར་ལ་རི་གི་སྒང་ན། །
གསེར་གི་ཐང་མ་བརྡལ་ཡོད། །
མཐུག་བརྡལ་བྱས་ན་མཐུག་འགྲོ་གི །
འཛམ་གླིང་ཉི་མས་མི་སྐམ་གི །
སྲབ་བརྡལ་བྱས་ན་སྲབ་འགྲོ་གི །
རླུང་ནག་འཚུབ་མས་འཁུར་འགྲོ་གི །
ངས་ཅི་ཡེ་བརྡལ་དགོས་མི་ཤེས་གི །
དགུང་ཨ་སྔོན་ལྷས་རི་ལྷས་སྐོར་རེད། །
འབྲུག་ཕོ་ཆུང་ལན་གཅིག་མགྲོན་པོ་རེད། །
མགྲོན་ལན་གཅིག་བསྐོར་རེ་ཐོན་བཏང་ན། །
འབྲུག་ངར་ཞག་ཆེ་གི་མ་ཟེར། །
ཆར་འབབ་རྒྱུ་མེད་ཀི་མ་འདོད་དྲ། ། །
རླུང་བསེར་བུ་གཡུག་ཕྱོགས་དྲང་ན། །
ཆར་ཡུན་གིས་བབས་ན་འདོད་ཡོད། །
དུང་ལ་རི་གི་གྲོང་ནས། །
རོགས་རྩེ་གི་ས་རུ་བྱས་ཡོད། །
ཚིག་ཡང་མོ་བཤད་ན་ཡང་འགྲོ་གི །
རོགས་ཆུང་ལོའི་བློ་ཡ་མི་འབབ་ཀི ། །
ཚིག་ལྗིད་མོ་བཤད་ན་ལྗིད་འགྲོ་གི །
རོགས་ཆུང་ལོའི་སེམས་མ་གནོད་འགྲོ་གི ། །
ཚིག་ཅི་ཡེ་བཤད་དགོས་མི་ཤེས་གི །
སྡེ་ཆེན་པོ་སྡེ་རུ་སྡེ་སྐོར་རེད། །
ཕོ་ང་ཚོ་ལན་གཅིག་མགྲོན་པོ་རེད། །
མགྲོན་ལན་གཅིག་རྩེ་གི་ཐོན་བཏང་ན། །
ཚིག་རྟག་བྱ་མེད་ཀི་མ་ཟེར། །
རོགས་ཞེ་འདང་མེད་ཀི་མ་འདོད། །
རོགས་ཆུང་ལོའི་ཡིད་སེམས་དྲང་ན། །
རོགས་ཡུན་གི་རྩེ་ན་འདོད་ཡོད །
ནགས་རྒྱ་རྫོང་གསོམ་དཀར་སྡོང་བོ། །
གསུང་རང་འགྲུབ་ཁུ་བྱུག་སྔོན་མོ། །
སོས་དལ་དུས་རེ་རེ་གྲགས་ན། ། །
ནགས་མཐའ་བ་མོས་བསྐོར་དུས། །
ཁག་མེད་ན་ངས་ར་ལོས་ཤེས། །
བོའུ་རྭ་རིང་དངུལ་དཀར་སོ་བ་ཅན། །
ཁྱོད་རིག་དུས་འཁུར་ན་ལོས་འདོད། །
ས་དེང་སང་དམ་པའི་ཆོས་འོག་ནས། །
ཤྭ་ཡུ་མོ་གསོད་ཀི་དབང་ཆུང་རེད། །
བོའུ་ཡང་ཡང་འཁུར་རྒྱུ་དཀའ་མོ་རེད། །
སྡེ་མར་ཁུ་མཚོ་མོའི་གྲོང་ན། །
རོགས་འདང་ཆེན་ཆུང་དུས་དགའ་ལོ། །
110
རོགས་ཆུང་ལོ་དུང་གི་སོ་སྒོ་ཅན། །



ཐོན་བཏང་ན་སྐོམ་པ་དབང་ཆེན་རེད། །
ཁྱོད་རིག་དུས་ཐུག་ན་ལོས་འདོད། ། །
ས་དེང་སང་བཟའ་བའི་ཁྲིམས་འོག་ནས། །
ཚིག་སྙན་མོ་བཤད་ཀི་དབང་ཆུང་རེད། ། །
རོགས་ཡང་ཡང་ཐུག་རྒྱུ་དཀའ་མོ་རེད། །
རོགས་ཆུང་ལོའི་ཁ་ཚིག་ད་ལ་ལ། །
སོས་དལ་དུས་ཚིག་གསུམ་བཤད་ལ་འགྲོ །
སོས་དལ་དུས་ཚིག་གསུམ་མ་བཤད་ན། །
སྲོག་འཆི་བདག་ནམ་ཡོང་ཆ་མེད་རེད། །
ཐོན་བཏང་ན་འཆི་བདག་དབང་ཆེན་རེད། །
རོགས་ཁྱོད་ཚོ་མཚོ་མོ་རང་འཁྱིལ་བྱོས། །
མ་ང་ཚོ་མཚོ་ཁའི་ངང་བ་བྱེད། །
མཚོ་བསྐོར་རེ་མཚོ་ཁར་འབབ་ནི་བྱེད། །
མཚོ་མི་བཞུར་དལ་ལེར་འདུག་ནི་བྱོས། །
རོགས་ཁྱོད་ཚོ་ཕ་བཟང་བུ་ཚ་བྱོས། །
མ་ང་ཚོ་ཞང་བཟང་ཚ་མོ་བྱེད། །
གྲོང་བསྐོར་རེ་རོགས་ལོར་ཐུག་ནི་བྱེད། །
རོགས་མི་འགལ་དལ་ལེར་འདུག་ནི་བྱོས། །
ཕོ་ང་ཚོ་འཛམ་གླིང་ཉི་མ་བྱེད། །
མ་ཁྱོད་ཚོ་ཉི་མའི་དྲོད་ཁུལ་བྱོས། ། །
ནང་སྔ་སེ་ཉི་འོད་མཉམ་འཆར་བྱེད། །
དགོང་ཕྱི་དྲོ་ཉི་འོད་མཉམ་ནུབ་བྱེད། །
སྤྲིན་ནག་པོ་ནམ་ཡོང་མི་ཤེས་གི །
རྒོད་ཐང་དཀར་འཁོར་འཁོར་བྲག་ག་འཁོར། །
བྲག་དམར་པོ་བསམ་མེ་འཁོར་ནི་མིན། །
བྱ་གླག་མོ་བསམ་མེ་འཁོར་ནི་ཡིན། །
ཕོ་ང་ཚོ་སྡེ་ཆེན་རྩེ་བ་བྱེད། །
མ་ཁྱོད་ཚོ་རྩེ་བའི་རྩེ་ཡ་བྱོས། །
ནང་སྔ་སེ་སྡེ་ནས་མཉམ་འགྲོ་བྱེད། །
དགོང་ཕྱི་དྲོ་གྲོང་ནས་མཉམ་རྩེ་བྱེད། །
ཁ་མི་ཁ་ནམ་འཁོར་མི་ཤེས་གི །
ཕོ་ང་ཚོ་འཁོར་འཁོར་སྡེ་ཡ་འཁོར། །
སྡེ་ཆེན་པོ་བསམ་མེ་འཁོར་ནི་མིན། ། །
རོགས་ཆུང་ལོ་བསམ་མེ་འཁོར་ནི་ཡིན། །
ཕོ་ཁྱོད་ཚོ་འབྲུག་ཆུང་གྲགས་གྲགས་བྱོས། །
མ་ང་ཚོ་ཆར་བ་འབབ་འབབ་བྱེད། །
སྤྲིན་དཀར་ནག་བར་ནས་ཐུག་རྒྱུ་བྱེད། །
ཆུ་རྨ་ཆུ་དྭངས་མོ་ད་ལ་ལ། ། །
སོས་དལ་དུས་ཁམ་གང་འཐུང་ང་འགྲོ ། །
སོས་དལ་དུས་ཁམ་གང་མ་འཐུང་ན། །
ཁ་སྐོམ་པ་ནམ་ཡོང་ཆ་མེད་རེད། །
ཕོ་ཁྱོད་ཚོ་ཤ་ཁྱུ་ཕྱོགས་ཕྱོགས་བྱོས། །
མ་ང་ཚོ་ཡུ་མོ་བཤར་བཤར་བྱེད། །
རྫ་ཁྱ་ཡག་སྐེད་ནས་ཐུག་རྒྱུ་བྱེད། །
111



སྟོད་དབུས་གཙང་ཆོས་རའི་གཡས་ཟུར་ནས། ། | འུ་གཉིས་ཀས་འཇོག་ག་ཨེ་འགྲིག་ལྟ། །
གདུགས་ད་དར་ཅན་གི་བླ་མ་ལ། །
སོས་དལ་དུས་ཕྱག་གསུམ་འཚལ་ལ་འགྲོ ། ། གྲོང་སྡེ་བ་རིམ་པ་དགུ་བརྩེགས་རེད། །
སྲོག་བར་ཆད་ནམ་འོང་ཆ་མེད་རེད། ། དགུ་བརྩེགས་དགུ་གི་ཡན་ཆད་ནས། །
ཐོན་བཏང་ན་འཆི་བ་དབང་ཆེན་རེད། ། དགྲ་ནག་པོ་བྱི་ལི་མཐུར་མེད་རེད། །
མཐུར་ངས་འཇོག་ཟེར་རྒྱུ་དཀའ་མོ་རེད། །
སྡེ་ཆེན་པོ་རྩེ་རའི་གཡས་ཟུར་ནས། ། ། མཐུར་ ཁྱོས་ལ་ཞོག་ར་ངས་ར་འཇོག །
ཁ་ཚིག་གསུམ་ཅན་གི་ན་ཟླའི་རོགས། ། འུ་གཉིས་ཀས་འཇོག་ག་ཨེ་འགྲིག་ལྟ། །
སོས་དལ་དུས་ཚིག་གསུམ་བཤད་ལ་འགྲོ །
གླིང་མི་ཁ་ནམ་ཡོང་ཆ་མེད་རེད། ། མཚོ་ལྗང་ལོ་དུང་གི་ཁ་དར་ཅན། །
ཐོན་བཏང་ན་མི་ཁ་དབང་ཆེན་རེད། ། །
ཉ་གསེར་མ་གསེར་གི་གཤོག་པ་ཅན། །
ཉ་མཚོ་མཐའ་བསྐོར་རེ་མི་རྐྱལ་ནོ། །
ཕོ་ཁྱོད་ཚོས་ཤྭ་བོ་བདའ་ཁུལ་བྱོས། ། ཉ་མཚོ་འདང་མེད་ནི་གང་ང་ཡིན། །
མ་ང་ཚོ་ནགས་ག་ཡོང་ཁུལ་བྱེད། ། ། རྒྱ་ཉ་འཛིན་ཕྱོགས་ག་སྐྱག་ནི་རེད། །
ཤིང་གླང་མའི་བར་ནས་ཐུག་འཕྲད་བྱེད། །
ཚིག་སྙན་མོ་བར་གི་མཐུན་རྒྱུ་བྱེད། ། སྡེ་ཆེན་པོ་དུང་གི་ལྕགས་རི་ཅན། །
རོགས་ཆུང་ལོ་དུང་གི་སོ་སྒོ་ཅན། །
ཕོ་ཁྱོད་ཚོས་རྟ་བོ་འཚོལ་ཁུལ་བྱོས། ། རོགས་ཐེངས་རེར་མིན་ནས་མི་ཐུག་ནོ། །
མ་ང་ཚོ་ཆུ་ལ་ཡོང་ཁུལ་བྱེད། །
རོགས་ཞེ་འདང་མེད་ནི་གང་ང་ཡིན། །
ཆུ་གཙང་པོ་ཁ་ནས་ཐུག་འཕྲད་བྱེད། ། ། ཕྱི་སྡེ་བའི་མི་ཁ་སྐྲག་ནི་རེད། །
ཞེ་སྣང་བའི་བར་ནས་མཐུན་རྒྱུ་བྱེད། །
རི་མཐོན་པོ་ཁྱ་ཡག་རྫ་ན། །
དགུང་ཨ་སྔོན་རིམ་པ་དགུ་བརྩེགས་རེད། ། ཤྭ་ཡུ་མོ་ནོར་ལུག་ཞོགས་འདྲ་རེད། །
དགུ་བརྩེགས་དགུ་ཡི་ཡན་ཆད་ནས། ། སྟོད་བོའུ་ལྗིད་ངན་པས་མ་བཅོམ་ན། །
འབྲུག་ཕོ་ཆུང་རྒོད་པོ་མཐུར་མེད་རེད། ། ཤྭ་ཡུ་མོ་རྫ་ཡ་རང་འཁོར་ཡིན། །
མཐུར་ངས་འཇོག་ཟེར་རྒྱུ་དཀའ་མོ་རེད། །
མཐུར་ཁྱོས་ལ་ཞོགས་ར་ངས་ར་འཇོག ། སྡེ་ཆེན་པོ་མར་ཁུ་འཁྱིལ་འདྲ་ན། །
112



རོགས་དགའ་ལོ་ལྷ་སྐུ་བཞེངས་འདྲ་རེད། །
གཏམ་མི་ཁ་ངན་པས་མ་བཅོམ་ན། ། །
རོགས་ཆུང་ལོ་སྡེ་ཡ་རང་འཁོར་ཡིན། །
རྟ་འདོ་བའི་གོམ་ལག་བསམ་མེ། །
རྒྱོའུ་རྒྱ་མོར་མིག་ཀིས་མ་བལྟས། །
རྟ་གང་ཡིན་སྲབ་མགོར་མ་དཀྱུས། །
།
བྱ་ཁྱོད་ལ་ངེད་གཉིས་དོན་ཆེད་ལ། །
ནངས་སྔ་དྲོ་དགུང་སྔོན་གནམ་མཐའ་བསྐོར། །
དགོང་ཕྱི་དྲོ་ནགས་མཐའ་རིང་མོ་བརྒྱུད། ། །
བྱ་འུ་གཉིས་འདུག་སྲོལ་དེ་མོ་རེད། །
རོགས་ཆུང་ལོའི་ཞེ་འདང་བསམས་མེ། །
ནང་ན་ཟླར་མིག་གིས་མ་བལྟས། །
རོགས་གང་ཡིན་ཚིག་ག་མ་ཉན། །
རོགས་ཁྱོད་ལ་འུ་གཉིས་དོན་ཆེད་ལ། །
ནང་སྔ་སེ་སྡེ་ཆེན་སྡེ་ཆུང་བསྐོར། །
དགོང་ཕྱི་དྲོ་སྡེ་ལམ་རིང་མོ་བརྒྱུད། །
རོགས་འུ་གཉིས་འདུག་སྲོལ་དེ་མོ་རེད། །
རྟ་འདོ་བ་སྙིང་ལ་རྗེ་བོ། །
ཁྱོའི་སྲབ་ར་སྲབ་མདའི་བར་ར། །
དགྲ་ཇག་པའི་ཡིད་སེམས་འཁོར་ཡོད། །
འཁོར་ཡོད་ནོ་འདོ་བས་ཤེས་མེད། །
ཤར་དུང་རི་དུང་དཀར་མགོ་གི །
ཤྭ་ཡུ་མོ་ཤེའུ་ཐིག་ཅན་པོ། །
ནམ་ཡིན་ཡང་རིག་ན་འདོད་ཀི །
སྟོད་བོའུ་ལྗིད་ཤྭ་བདའི་རྐྱེན་གིས། །
ནམ་ཡིན་ཡང་རིག་ནི་ཕར་ཞོག །
ཐེངས་གཅིག་ག་རིག་ཐབས་དཀའ་གི །
རོགས་ཆུང་ལོ་སྙིང་ལ་རྗེ་བོ། །
ཁྱོའི་ཞེ་ལ་སྣང་བའི་བར་ར། །
མ་ང་ཚོའི་རྣམ་ཤེས་འཁོར་ཡོད། །
འཁོར་ཡོད་ནོ་རོགས་ལོས་ཤེས་མེད། །
ཤར་དུང་རི་སྟོང་སྐོར་སྡེ་གི ། །
རོགས་དགའ་ལོ་ཞེ་འདང་ཅན་པོར། །
ནམ་ཡིན་ཡང་རྩེ་ན་འདོད་ཀི ། །
ཕྱི་སྡེ་བའི་མི་ཁའི་རྐྱེན་གིས། །
ནམ་ཡིན་ཡང་རྩེ་ནི་ཕར་ཞོག
ཐེངས་གཅིག་ག་ཐུག་ཐབས་དཀའ་གི །
བྱ་གོང་མོ་སྙིང་ལ་རྗེ་བོ། ། །
ནངས་སྔ་སེ་རི་གསུམ་རྩེ་ནས་གྲགས། །
དགོང་ཕྱི་དྲོ་སྨྱུག་དྲའི་ནང་ནས་གྲགས། །
ཤིང་བྲ་མའི་དྲ་སྒོ་མི་གཏན་མོད། །
ཤིང་བྲ་མའི་དྲ་སྒོ་གཏན་བཏང་ན། །
འདུག་མི་དགོས་གོང་མོ་འཕུར་ར་ཤོག །
ཁྱོད་འདུག་ས་རི་གསུམ་རྩེ་ཡོད། །
བློ་གཏོད་ས་བྲག་རི་ང་ཡོད། །
113



ལོ་བཅོ་ལྔའི་སྟེང་གི་རོགས་ལོ། །
ཁ་དགོད་ལ་ཚིག་གསུམ་ཤོད་དྲ། །
ཁྱིམ་བཟའ་ཚང་ཐོབ་བྱ་མེད་རུང༌། །
ཚིག་སྙན་མོའི་བུ་ལོན་འཁོར་ཡོད། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྔ་དྲོ་ཕ་མའི་རྩིབས་ནས་རྩེ། །
ཕྱི་དྲོ་དགྲ་ནག་རྩིབས་ནས་རྩེ། །
དགྲ་ནག་པོས་སྡང་སྡུག་མི་སྟོན་མོད། །
དགྲ་ནག་པོས་སྡང་སྡུག་བསྟན་བཏང་ན། །
འདུག་མི་དགོས་རོགས་ལོ་བུད་ལ་ཤོག །
ཁྱོད་འདུག་ས་གྲུ་བཞི་མཁར་ཡོད། །
བློ་གཏོད་ས་ཕ་བཟང་བུ་ཡོད། །
རྫ་ཁྱ་ཡག་རྫ་རྐང་ཕྲ་མོ། །
རྭ་ཡག་པ་བྲེ་སེར་འབྲོང་ལོ། །
འབྲོང་རྭ་ཁ་གྱིག་གེ་ཤོག་ར། །
སྨུག་ལ་ལུང་འཐིབ་རུང་ང་འདུག །
རྟ་འདོ་བ་སྙིང་ལ་རྗེ་བོ། །
རྒྱུག་བསམ་ན་བར་སྐབས་འདི་རེད། །
སང་ནངས་མོ་རྒྱུག་དུས་ཞིག་ག ། །
སྟོད་བོད་པའི་རྟ་ཉོ་ཐོན་བཏང་གི །
དངུལ་དཀར་པོ་སྲང་ང་འཇལ་བཏང་གི །
རྟ་འུ་ཚོའི་རྒྱུག་ཐག་རིང་འགྲོ་གི །
སྡེ་ཡག་པ་སྡེ་རྐང་ཕྲ་མོ། །
རོགས་ཡག་པ་ཕ་བཟང་བུ་ཚ། །
ཁ་བགད་ལེ་སྡེ་ཡ་ཤོག་ར། །
ཁ་མི་ཁ་འཁོར་རུང་ང་རྩེ། །
རོགས་ཆུང་ལོ་སྙིང་ལ་རྗེ་བོ། །
རྩེ་བསམ་ན་བར་སྐབས་འདི་རེད། །
སང་ནང་མོ་རྩེ་དུས་ཤིག་ག །
ཕོ་ཁྱོད་ཚོས་ཆུང་མ་བཙལ་བཏང་གི །
མ་ང་ཚོ་གནས་ཡུལ་བརྒྱུད་འགྲོ་གི ། །
རོགས་འུ་གཉིས་རྩེ་ཐག་རིང་འགྲོ་གི །
དགུང་ཨ་སྔོན་གསེར་ལྡན་ད་ལ་ལ། །
དེའི་ནང་གི་ཉི་མ་ལྷང་ལྷང་ལྷང༌། །
སྤྲིན་ནག་གིས་སྒྲོག་ག་བརྒྱབ་ཡོད། །
སྒྲོག་ཅི་ཡིས་རྒྱག་ན་རྒྱག་ཀི་ཆུགས། །
སྤྲིན་ནག་གོ་སྒྲོག་ག་དམ་ལྷོད་ཡོད། །
སྒྲོག་དམ་ལྷོད་བར་ནས་ཤར་རྒྱུ་བྱེད། །
ཟླ་བཞི་བའི་ནང་གི་ཁུ་ལོ། །
བོབས་སྡོད་ལ་ཐེངས་གསུམ་ཁྱོགས་ར། །
དབྱར་དྲུག་པ་ཐོབ་བྱ་མེད་རུང་། །
གསུང་སྙན་མོའི་བུ་ལོན་འཁོར་ཡོད། །
སྡེ་ཆེན་པོའི་མི་ཁ་འུ་རུ་རུ། །
དེའི་ནང་གི་རོགས་ལོ་ལྷང་ལྷང་ལྷང་། །
ཁྱིམ་བཟའ་བས་སྒྲོག་ག་བརྒྱབ་ཡོད། །
སྒྲོག་ཅི་ཡིས་རྒྱག་ན་རྒྱག་ཀི་ཆུགས། །
ཁྱིམ་བཟའ་བའི་སྒྲོག་ག་དམ་ལྷོད་ཡོད། །
114



སྒྲོག་དམ་ལྷོད་བར་ནས་ཐུག་རྒྱུ་བྱེད། ། །
ཞེ་སྣང་བ་དར་སྐུད་འདྲ་བོ། །
ཁྱོད་བསམ་མེ་བསྡད་ན་ཨེ་ཆོག །
ཞིང་ཆུ་མ་བརྒྱ་གི་ནང་ནས། །
ཞིང་རི་མ་དབང་སྐལ་ཆུང་གི ། །
ཆར་ཟིལ་མའི་བཀའ་དྲིན་མིན་ན། །
ལྗང་ལྡེམ་མེར་སྐྱེ་རྒྱུ་དཀའ་གི །
གོས་ཚ་རུའི་ནང་ནས་དྲོ་དྲོ་ཞིག །
དགུང་ཉི་མ་ཤར་རེ་མ་དྲོས་ཐལ། །
དྲོད་འོད་ཁོལ་ཡོད་རུང་མ་སྐྱིད་ཐལ། །
རོགས་ཁ་མཐུན་བརྒྱ་གི་ནང་ནས། །
རོགས་ཞེ་མཐུན་དབང་སྐལ་ཆུང་གི །
ས་ལ་ཡོག་བཀའ་དྲིན་མིན་ན། །
ཁ་བགད་ལེ་ཐུག་རྒྱུ་དཀའ་གི །
རོགས་ཆུང་ལོར་རྩེ་ཡེ་སྐྱིད་སྐྱིད་ཅིག །
ཡུལ་ཕ་མའི་རྩིབས་ནས་མ་སྐྱིད་ཐལ། །
ཚིག་འཇམ་པོ་བཤད་རུང་མ་བསོ་ཐལ། །
སྟོད་བྲག་དམར་བྱ་ཚང་ནང་ནས། །
བྱ་རྒོད་པོས་བྲག་སྟོད་མ་བཟུང་ན། །
བྱ་གླག་མོ་ནམ་ཡོང་ཆ་མེད་རེད། །
དགུང་ཨ་སྔོན་གོས་ནག་ཐུ་བ་ཅན། །
ངའི་ས་ལ་ལྟེབ་མ་བཤིགས་ར། །
གོན་མི་དགོས་བསེར་བུ་ཁོགས་ཀི །
ས་སྡེ་ཆེན་རྩེ་ར་ནང་ནས། །
རོགས་ཆུང་ལོས་རྩེ་ར་མ་བཟུང་ན། །
གྲོང་རྩེ་བ་ནམ་ཡོང་ཆ་མེད་རེད། །
རོགས་ཆུང་ལོ་ལྷ་སྐུ་འདྲ་བོ། །
ངའི་ས་ལ་ཚིག་གསུམ་ཤོད་དྲ། །
རྩེ་མི་དགོས་སྣང་བ་མཐུན་གི །
རྫ་ཁྱ་ཡག་མེ་ཏོག་སྟོང་ལྡན། །
དེའི་ནང་གི་ཟེ་འབྲུ་སེར་པོ། །
ངའི་རྣམ་ཤེས་སྦྲང་མ་འདྲ་བོ། །
ཁྱོད་བསམ་མེ་བསྡད་ན་ཨེ་ཆོག །
རི་མཐོན་པོ་སྨུག་ཀིས་བཟུང་ཡོད། །
རི་ཡག་པ་གངས་ཀིས་བརྒྱན་ཡོད། །
རི་གཞི་བདག་ཅན་ཞིག་ཡིན་ན། །
ཙད་ཁོལ་རུང་གངས་རི་ཆེ་འགྱུར། །
སྡེ་ཡག་པ་སྡེ་རྐང་ཕྲ་མོ། །
དེའི་ནང་གི་ཞེ་མཐུན་རོགས་ལོ། །
སྡེ་ཆེན་པོ་སྨུག་གིས་བཟུང་ཡོད།
རོགས་ཡག་པ་ཚིག་ཀིས་བརྒྱན་ཡོད། །
རོགས་བསམ་པ་ཅན་ཞིག་ཡིན་ན། །
115



གླིང་མི་ཁ་ཆེ་རུང་ཆེ་འགྱུར། །
རྨ་ཕ་རི་ཚུར་རི་བརྒྱུད་དུས། །
འབྲུག་ཕོ་ཆུང་འདྲ་གི་རྟ་དགོས། །
ཐོག་གློག་དམར་འདྲ་གི་བོའུ་དགོས། །
ལམ་སྐྱ་མོ་ཁ་ཐག་རིང་རུང་། །
དགྲ་ཇག་པའི་ཁ་ནས་ཐར་དགོས། །
རྟ་རྐྱང་ངེ་སྲབ་བ་དཀྱུས་ཡོད། །
དེ་མན་གི་གྱོ་ཁྱ་སྔོ་ཁྱ། །
རྟ་ཁོ་རྒྱུག་ཟེར་ནི་མང་རུང་། །
སྒ་བསྟད་ལེ་ཞོན་ནི་མ་དགོས། །
སྲབ་བསིལ་མ་ལག་ག་མ་བླངས། །
གྲོང་ཆེན་པོའི་རོགས་ལོར་འགྲོག་དུས། །
ཡུལ་ཕ་མ་འདྲ་གི་འདང་དགོས། །
ནང་བུ་ཕྲུག་འདྲ་གི་རྩིས་དགོས། །
ཕྱི་སྡེ་བ་བཤད་རྒྱུ་མང་རུང་། །
གཏམ་མི་ཁའི་ཁ་ནས་ཐར་དགོས། །
རྨ་ཚུར་རིའི་སྡེ་ཆེན་གྲོང་ནས། །
རོགས་ཆུང་ལོ་ཚིག་ག་བཀུག་ཡོད། །
དེའི་མན་གི་ཁ་ཡ་ན་ཟླ། །
རོགས་ཁོ་རྩེ་ཟེར་ནི་མང་རུང་། །
ཞེ་ལྷོད་ལེ་རྩེ་རྒྱུ་མ་དགོས། །
ཁ་བགད་ལེ་ཚིག་གསུམ་མ་བཤད། །
སྟོད་རྒྱབ་རིར་བྱ་ཞིག་འཁོར་ནོ། །
ཁྱོད་མདུན་རིའི་སེམས་མ་མ་གནོད། །
བྱ་འབབ་ས་མདུན་རི་ཁྱོད་ཡིན། །
སྟོད་དབུས་གཙང་ཕྱི་རྒྱན་ནང་རྒྱན་རེད། །
ཕྱི་རྒྱན་ནོ་གསེར་ཏོག་སེར་པོ་རེད། །
ནང་རྒྱན་ནོ་གསེར་སྐུ་བླུགས་མ་རེད། །
ཕྱག་འཚལ་རྒྱུའི་དད་པ་སྔོན་ལས་རེད། །
ལས་སྔོན་གི་འཚལ་དགོས་བུ་ལོན་རེད། །
ཆུ་གཙང་བོ་བཞུར་རེ་འགྲོ་ནོ། །
མཚོ་སྔོན་པོའི་སེམས་མ་མ་གནོད། །
ཆུ་འཁྱིལ་ས་མཚོ་མོ་ཁྱོད་ཡིན། །
སྡེ་ཆེན་པོ་ཕྱི་རྒྱན་ནང་རྒྱན་རེད། །
ཕྱི་རྒྱན་ནོ་ཁ་ཡ་ན་ཟླ་རེད། །
ནང་རྒྱན་ནོ་ཕ་བཟང་བུ་ཚ་རེད། །
ཁ་ཚིག་གསུམ་བཤད་ནོ་སྔོན་ལས་རེད། །
ལས་སྔོན་གི་རྩེ་དགོས་བུ་ལོན་རེད། །
རོགས་ཁ་མཐུན་ཁ་ཞིག་རྩེ་ནོ། །
ཁྱོད་ཞེ་མཐུན་སེམས་མ་མ་གནོད། །
བློ་གཏོད་ས་ཞེ་མཐུན་ཁྱོད་ཡིན། །
རྨ་ཕ་རིའི་རྐྱང་ལུང་སྐེ་ནས། །
རྫ་གངས་རི་བུམ་པ་འདྲ་བོ། །
| ཕྱི་རྫ་རི་སྨུག་ཀིས་བཟུང་ཡོད། །
116



ནང་རྫ་ཆུ་ཟིལ་མས་བཀང་ཡོད། །
རྫ་ཟེར་ནོ་འཛོམས་གསུམ་འཛོམས་ཡོད། །
ལུག་རྫ་ཡ་བསྐོར་ན་འདོད་ཡོད། །
ས་ད་རྩེ་དར་ལུང་གོང་མ་ནས། །
བྱ་རྨ་བྱ་གསེར་གི་སྒོ་གོར་ཅན། །
ཡར་འཕུར་ན་བྱ་བརྒྱའི་རྒྱན་ཞིག་རེད། །
མར་བབས་ན་ས་ཆའི་བཅུད་ཞིག་རེད། །
རོགས་ཆུང་ལོ་ཞེ་འདང་ཅན་པོ། །
ཕྱི་ཁ་ཡ་ན་ཟླས་བསྐོར་ཡོད། །
ནང་སྙན་མོ་ཚིག་གིས་བཀུག་ཡོད། །
རོགས་ཟེར་ནོ་འཛོམས་གསུམ་འཛོམས་ཡོད། ། །
ང་འཛོམས་པོ་ཞེ་རེ་ཆགས་ཡོད། །
ས་ཨ་རྩེ་ཀླད་དྲ་ད་རྩེ་ཀླད། ། །
ས་ད་རྩེ་དར་ལུང་ཞོལ་མ་ནས། །
རོགས་ཆུང་ལོ་བྱུ་རུའི་སྐེ་རྒྱན་ཅན། །
ཡར་ལངས་ན་ན་ཟླའི་རྒྱན་ཞིག་རེད། །
མར་བསྡད་ན་སྡེ་བའི་བཅུད་ཞིག་རེད། །
དགུང་སྔོན་པོ་གཞལ་ཡས་གུར་ཁང་ནས། །
འབྲུག་ཐེངས་གཅིག་མིན་ནི་མི་གྲགས་ནོ། །
ཆར་ལན་རེ་མིན་ནི་མི་འབབ་ནོ། །
དགུང་སྔོན་པོ་ཁ་ཞེང་ཆེ་ནི་རེད། །
ཞེ་ལྷོད་ལེ་གྲགས་ཁ་དཀའ་ནི་རེད། །
སྤྲིན་རྫ་ནས་དགུང་ང་ལང་གི་ཞོགས། །
འབྲུག་གྲགས་ཀི་སྟབས་ཀ་འགྲིག་ནི་རེད། །
སེར་པོ་གསེར་ར་ལྷད་མེད། །
ལྷད་མེད་ལ་ཡོད་ཀི་ཟེར་ན། །
ཁྱོས་བཙོང་གི་ཁེ་བར་མ་འདྲི། །
ཁྱོས་རྡུང་གི་མགར་ར་དྲིས་ར། །
ལྷད་ཡོད་མེད་དེས་ཁྱོད་བཤད་ལ། །
སྡེ་ཆེན་པོ་གཞལ་ཡས་གུར་ཁང་ནས། །
རོགས་ཐེངས་གཅིག་མིན་ནི་མི་ཐུག་ནོ། །
ཚིག་ལན་རེ་མིན་ནི་མི་གོ་ནོ། །
སྡེ་ཆེན་པོ་ཁ་ཐག་རིང་ནི་རེད། །
ཞེ་ལྷོད་ལེ་རྩེ་ཁ་དཀའ་ནི་རེད། །
གྲོང་རོགས་བརྒྱ་སྡེ་ཡ་འདུས་གི་ཞོགས། །
རོགས་རྩེ་གི་སྟབས་ཀ་འགྲིག་ནི་རེད། །
ཞང་བཟང་ཚ་མོར་སྐྱོན་མེད། །
སྐྱོན་མེད་ལ་ཡོད་ཀི་ཟེར་ན། །
ཁྱོས་ཁ་ཡ་ན་ཟླར་མ་འདྲི། ། །
ཁྱོས་ཡུལ་གི་ཕ་མར་དྲིས་ར། །
སྐྱོན་ཡོད་མེད་དེས་ཁྱོད་བཤད་ལ། །
།
སེར་པོ་གསེར་ར་ལྷད་མེད། །
ལྷད་ཡོད་ཚུལ་ཚོང་བས་བཤད་ན། །
ཁྱོས་གསེར་བཟོ་མགར་ར་དྲིས་ར། །
ལྷད་ཡོད་མེད་མགར་རས་བཤད་ལ། །
ས་ཨ་རྩེ་ཀླད་དྲ་ད་རྩེ་ཀླད། །
117



ཁྱོའི་གསེར་འདང་ཇེ་ཆེར་འགྲོ་བ། །
ཁྱོད་ཞང་བཟང་ཚ་མོ་ཡིན་ན། །
འདང་ཞེ་བརྩེ་ཁ་མས་སྡོད་དྲ། །
ང་ཕ་བཟང་བུ་ཚ་ཟེར་ནོ། །
ཟླ་རེ་རེར་སྐོར་གསུམ་རྒྱག་ག །
ང་ཕ་བཟང་བྱི་ལིར་ལྷད་མེད། །
ལྷད་ཡོད་སྲོལ་མི་གིས་བཤད་ན། །
ཁྱོས་འདང་ཅན་རོགས་ལོར་དྲིས་ར། །
ལྷད་ཡོད་མེད་རོགས་ཀྱིས་བཤད་ལ། །
ཁྱོའི་རོགས་འདང་ཇེ་ཆེར་འགྲོ་བ། །
ས་གཡས་འཁྱིལ་དཀར་མོ་གཡོན་འཁྱིལ་ནས། །
ཆུ་རང་འབབ་རྨ་ཆུ་དལ་མོ་རེད། །
རྨ་རྫ་ལུང་བརྒྱུད་ལེ་མ་འགོར། །
རྨ་རྫ་ལུང་བརྒྱུད་ལེ་འགོར་ན། །
ཆུ་གཙང་ལག་ཙད་ཀིས་སྐམ་རྒྱུ་རེད། །
ནང་ཉ་སྲམ་སྐོམ་པ་ཡོང་རྒྱུ་རེད། །
རྫ་ཁྱ་ཡག་ལྷས་ར་ནང་ནས། །
འབྲི་མི་བཞོ་ཁུལ་བོ་ངས་བྱེད། །
འབྲི་མི་ཡོང་ཁུལ་བོ་ཁྱོས་བྱོས། །
རུ་བཀལ་ཡེ་རྫ་ལུང་འགྲོ་དུས། །
ཁྱོད་ཡན་གི་བཞོ་འབྲི་ང་མེད། །
ས་སྡེ་ཆེན་རྩེ་རའི་གྲོང་ནས། །
ཚིག་མི་བཤད་ཁུལ་བོ་ངས་བྱེད། །
ངོ་མི་ཤེས་ཁུལ་བོ་ཁྱོས་བྱོས། ། །
རུ་བཀལ་ལེ་དབྱར་ས་འགྲོ་དུས། །
ཁྱོད་ཡན་གི་ཞེ་མཐུན་ང་མེད། །
སྡེ་གཡས་འཁྱིལ་དཀར་མོ་གཡོན་འཁྱིལ་ནས། །
ལོ་བཅོ་ལྔའི་ཞེ་མཐུན་རོགས་ལོ། ། །
ཁྱོད་ཕ་མའི་རྩིབས་ནས་མ་འགོར། །
ཁྱོད་ཕ་མའི་རྩིབས་ནས་འགོར་ན། །
ལོ་ཉི་ཤུའི་ཉི་མ་ཚར་རྒྱུ་རེད། །
སོ་སུམ་ཅུའི་སོ་རྒྱ་ཐོར་རྒྱུ་རེད། །
ཁྱོད་མེ་ཏོག་སེར་ཆེན་ཨེ་ཡིན། །
ཁྱོད་མེ་ཏོག་སེར་ཆེན་ཡིན་ན། །
སེར་གྱི་ལེ་མ་སྐམ་སྡོད་དྲ། །
ང་རྐང་དྲུག་སྦྲང་མ་ཟེར་ནོ། །
ཉིན་རེ་རེར་སྐོར་གསུམ་རྒྱག་ག །
སྟོད་གཡུ་ལོ་རྟ་རའི་ནང་ནས། །
རྟ་ཞོན་ནས་རྒྱུགས་ནི་མང་ར། །
སྲབ་ཕུད་ལེ་བཏང་ནི་གཅིག་མེད། །
སྟོད་བྱང་ལམ་རིང་མོ་བརྒྱུད་དུས། །
རྟ་ཞོན་གི་སྨོན་ལམ་བཏབ་ཡོད། །
སྡེ་ཆེན་པོ་རྩེ་རའི་ནང་ནས། །
རོགས་རྩེ་ལེ་མཐུན་ནི་མང་ར། །
ཁྱོད་ཞང་བཟང་ཚ་མོ་ཨེ་ཡིན། །
118



ཚིག་བཤད་ལེ་འགལ་ནི་གཅིག་མེད། །
གྲོང་སྡེ་བ་བརྒྱུད་ལེ་འགྲོ་དུས། །
རོགས་རྩེ་གི་སྨོན་ལམ་བཏབ་ཡོད། །
ས་སྡེ་ཆེན་གྲོང་ནས་གོ་གི །
རོགས་རྩེ་གི་སྔོན་ལས་ཡོད་ཀི །
འབའ་ཐང་གི་ལུག་རྒྱུད་བཤད་ལེ་ཅི། །
ལུག་བལ་ཁ་ཡག་སྲོལ་གླེང་ངེ་ཅི། ། །
ཤིང་བྲ་མ་ཟེར་རེ་སྐྱོན་ཆེན་ཞིག །
སྤྱང་དར་མ་ཟེར་རེ་དབང་ཆེན་ཞིག །
འདི་སྐྱོན་ཆེན་དབང་ཆེན་བར་ནས། །
ལུག་མི་འཚོ་མི་ཟེར་ཀ་མེད་རེད། །
ནགས་གོས་གདན་འདྲ་གི་མགོ་ནས། །
བྱ་གཡུ་ཐིག་འདྲ་བོར་ཤོད་ལ། །
ཟླ་བཞི་བ་མགོ་མ་ཚེས་དུས། །
གཉོམ་བཏང་ངེར་ཐེངས་གསུམ་ཁྱོགས་ར། །
ཟླ་བདུན་པའི་བསིལ་ཆེན་ལྷུང་དུས། །
བྱ་གྲགས་དབང་མེད་ནོ་ལོས་ཤེས། །
སྡེ་ཆེན་པོའི་རོགས་ལོ་བཤད་ལེ་ཅི། །
ཁ་ཚིག་གསུམ་ཞེ་འདང་གླེང་ངེ་ཅི། །
གཏམ་མི་ཁ་ཟེར་རེ་སྐྱོན་ཆེན་ཞིག །
ཡུལ་ཕ་མ་ཟེར་རེ་དབང་ཆེན་ཞིག །
འདི་སྐྱོན་ཆེན་དབང་ཆེན་བར་ནས། །
རོགས་མི་རྩེ་མི་ཟེར་ཀ་མེད་རེད། །
སྡེ་སྐར་ཚོགས་འདྲ་གི་ནང་ནས། །
རོགས་ལྷ་ཟླ་འདྲ་བོར་ཤོད་ལ། །
ལོ་བཅོ་ལྔ་ཉི་ཤུའི་ནང་ང་། །
ཁ་བགད་ལེ་ཚིག་གསུམ་ཤོད་དྲ། །
ཁྱིམ་བཟའ་བའི་དབང་ང་ཤོར་དུས། །
རོགས་རྩེ་དབང་མེད་ནོ་ལོས་ཤེས། །
སྟོད་དབུས་གཙང་ཆོས་ར་ལྡི་རི་རི། །
རྗེ་བླ་མ་དབུས་ན་ད་ལ་ལ། །
ལག་གསེར་ཕྲེང་ཕྱག་ན་སིལ་ལི་ལི། །
ས་ཨ་མདོ་ཡུལ་ནས་གོ་གི ། །
ལྷ་མཇལ་གི་སྔོན་ལས་ཡོད་ཀི །
སྟོད་དབུས་གཙང་འཇང་རི་གནས་མཆོག་ཀི །
འཇང་ཡར་སྐྱེས་ཙན་དན་དཀར་པོ་རེད། །
མགོ་ལོ་མ་སངས་རྒྱས་སྟོང་སྐུ་རེད། །
བྱ་ཁུ་བྱུག་ཡིད་སྨོན་ཤོར་ས་རེད། །
སྔོན་ལས་ཀི་སྨོན་ལམ་མེད་ན། །
བྱ་འཐད་རུང་ཐོབ་བྱ་མེད་ཀི ། །
སྡེ་ཆེན་པོ་རྩེ་ར་འུ་རི་རི། །
རོགས་ཆུང་ལོ་གྲོང་ན་ད་ལ་ལ། །
ཚིག་སྙན་མོ་ཁ་ན་ས་ལ་ལ། །
སྡེ་ཆེན་པོ་འཇང་རི་གནས་མཆོག་ཀི །
འཇང་ཡར་སྐྱེས་ཕ་བཟང་བུ་མོ་རེད། །
ཚིག་སྙན་མོ་རྗེ་བཙུན་མགུར་མ་རེད། །
---
119



ཕོ་ང་ཚོའི་ཡིད་སྨོན་ཤོར་ས་རེད། །
སྔོན་ལས་གི་སྨོན་ལམ་མེད་ན། །
རོགས་འཐད་རུང་ཐོབ་བྱ་མེད་ཀི །
རི་ཆུང་ཆུང་བུམ་པ་འདྲ་བོ། །
ལུག་མཚེར་མོའི་སྣང་བ་སྐྱིད་ཡོད། །
སྤྱང་དར་མའི་ཞེ་ཁུང་དོག་ཀི ། །
སྤྱང་དར་མའི་ཞེ་ཁུང་དོག་རུང༌། །
བལ་ཡེངས་སེ་གཏོང་རག་ཞིག་ག །
ལུག་རི་ཡ་འཁྱམ་མེ་འདུག་རྒྱུ། །
རོགས་ཆུང་ལོ་སྙིང་ལ་རྗེ་བོ། །
རོགས་མ་རྩེ་མ་འགྲོག་མ་བསམ། །
རོགས་རྩེ་ལེ་བགད་ལེ་འདུག་རྒྱུ། །
ངའི་ཕ་ས་སྡེ་ཆེན་གྲོང་རེད། །
ངའི་ཕ་ཡུལ་མི་ཁའི་མཚམས་རེད། །
རོགས་ལན་གཅིག་འཁོར་རེ་ཡོང་ན། །
ང་རྩེ་ས་སྡེ་རུ་འདི་ཡིན། །
ངའི་བསམ་ས་རོགས་ལོ་ཁྱོད་ཡིན། །
ཞེ་མཐུན་པའི་ན་ཆུང་རོགས་ལོ། །
མ་བུ་མོའི་སྣང་བ་སྐྱིད་ཡོད། །
དགྲ་ནག་པོའི་ཞེ་ཁུང་དོག་ཀི །
དགྲ་ནག་པོའི་ཞེ་ཁུང་དོག་རུང་། །
ཁ་བཀར་རེ་འགྲོ་ཚེ་ཞིག་ག ། །
ཞེ་རོགས་ལོར་མཐུན་ནས་འདུག་རྒྱུ། །
རྟ་རྒྱུག་སའི་རྟ་རའི་འདབས་ན། །
ཞེ་ཆགས་སའི་སྤང་རི་གཅིག་ཡོད། །
ངའི་སྤུང་རི་མེ་ཏོག་འདྲ་བོ། །
གཅིག་རྒྱུག་གེ་འཐོབ་ནི་མ་དགོས། །
རི་རིག་ཀི་རེ་བ་མེད་ཀི །
རོགས་རྩེ་སའི་རྩེ་རའི་མཐའ་ན། །
ཞེ་ཆགས་སའི་རོགས་ལོ་གཅིག་ཡོད། །
རོགས་བཅོ་ལྔའི་དུང་ཟླ་འདྲ་བོ། །
གཅིག་རྩེ་ལེ་འཐོབ་ནི་མ་དགོས། །
རོགས་རིག་ཀི་རེ་བ་མེད་ཀི ། །
བྱ་ཁུ་བྱུག་སྙིང་ལ་རྗེ་བོ། །
བྱ་མ་གྲགས་མ་བབ་མ་བསམ། །
བྱ་བབ་བེ་གྲགས་ཀི་འདུག་རྒྱུ། །
ངའི་ཕ་ས་རྒྱ་གར་ཡུལ་རེད། །
ངའི་ཕ་ཡུལ་རྒྱ་རྫོང་ནགས་རེད། །
བྱ་ལན་གཅིག་འཕུར་རེ་ཡོང་དུས། །
ང་འཁོར་ས་ནགས་རི་ཁྱོད་ཡིན། །
ང་འབབ་ས་སྡོང་ཕྲན་ཤིང་ཡིན། །
ང་གཤོག་དྲུག་གསེར་ཉར་དུངས་གི །
ཞེ་དུངས་རུང་འདང་རྒྱག་ཆེ་གི །
སྲམ་ནག་པོའི་ཞེ་ཁུང་དོག་ཀི ། །
ཆུ་དཀྲུག་ཀི་བསྡད་ན་སྡུག་རེད། །
ང་ཆུང་འདྲིས་རོགས་ལོར་དུངས་གི །
120



ཞེ་དུངས་རུང་འདང་རྒྱག་ཆེ་གི །
ཁྱིམ་བཟའ་བའི་ཞེ་ཁུང་དོག་ཀི །
ཁྱོད་སྡིག་ཀི་བསྡད་ན་སྡུག་རེད། །
དེའི་ནང་ན་དམ་པའི་བཀའ་ཆོས་ཡོད། །
འདོན་བསམ་ན་ཡིག་འབྲུ་མི་གསལ་གི །
བསྐྱུར་བསམ་ན་བློ་ཡིས་མི་ཆོད་ཀི །
ཤོག་ཁེར་རྫོགས་བྱེད་ནོ་བསམ་པ་རེད། །
ཆུ་རྨ་ཆུ་ལུ་མའི་གཉའ་ན། །
ལྷ་སློབ་དཔོན་པདྨའི་བཀའ་ཡོད། །
ཆུ་བཞུར་ཤེས་དཀྲུག་ཤེས་བྱོས་ར། །
བཀའ་ཡོད་རུང་འགལ་རྒྱུ་ཅི་ཡོད། །
ཆུ་དེ་ཡེ་བཞུར་སྲོལ་དཔེ་རེད། །
སྡེ་ཆེན་པོ་གྲུ་བཞི་གླིང་བརྒྱད་རེད། །
དེའི་ནང་ན་ཞེ་མཐུན་དགའ་ལོ་ཡོད། །
འགྲོགས་བསམ་ན་གཞན་གི་མི་རེད། །
བསྒྱུར་བསམ་ན་བློ་གིས་མི་ཆོད་ཀི །
ཚིག་སྐད་སྐུར་བྱེད་ནོ་བསམ་པ་རེད། །
ངའི་ཆུང་འདྲིས་རོགས་ལོའི་གཉའ་ན། །
དགྲ་ནག་པོ་བྱི་ལིའི་ཁྲིམས་ཡོད། །
རོགས་ཐུག་ཤེས་རྩེ་ཤེས་བྱོས་ར། །
ཁྲིམས་ཡོད་རུང་འགལ་རྒྱུ་ཅི་ཡོད། །
རོགས་དེ་ཡེ་རྩེ་སྲོལ་དཔེ་རེད། །
དགུང་ཨ་སྔོན་ཡིད་བཞིན་ནོར་བུ་རེད། །
འབྲུག་ཕོ་ཆུང་ནོར་བུའི་རྒྱན་ཆ་རེད། །
ཆར་བབས་ནོ་ནོར་བུའི་དངོས་གྲུབ་རེད།
འབྲུག་གྲགས་ནོ་བསམ་པའི་དོན་འགྲུབ་རེ་
རྟ་འདོ་བ་སྙིང་ལ་རྗེ་བོ། །
ཞོན་ཟེར་རྒྱུ་བླ་མའི་བཅིབ་རྟ་རེད། །
གཅིག་མི་ཞོན་སྒ་ཆ་སོ་མ་རེད། །
བློས་མི་ཆོད་རྒྱུག་ར་གོམ་པ་རེད། །
སྡེ་ཆེན་པོ་ཡིད་བཞིན་ནོར་བུ་རེད། །
རོགས་ཆུང་ལོ་ནོར་བུའི་རྒྱན་ཆ་རེད། །
ཚིག་བཤད་ནོ་ནོར་བུའི་དངོས་གྲུབ་རེད།
རོགས་རྩེ་ནོ་བསམ་པའི་དོན་འགྲུབ་རེད།
རོགས་ཆུང་ལོ་དུང་གི་སོ་སྒོ་ཅན། །
རྩེ་ཟེར་རྒྱུ་བུ་མོ་གནས་མ་རེད། །
གཅིག་མི་རྩེ་ཆུང་འདྲིས་རོགས་ལོ་རེད། །
བློས་མི་ཆོད་འཇིག་རྟེན་སྣང་བ་རེད། །
ལམ་སྐྱ་མོ་དྲང་ནི་འདྲ་ཞིག །
འགྲོ་གོམ་པའི་འགྲོ་ཕྱོགས་མ་དྲང༌། །
འགྲོ་གོམ་པའི་འགྲོ་ཕྱོགས་དྲང་རྒྱུ་ན། །
ས་དེང་སང་དབུས་ཡུལ་ཐོན་ཡོད། །
ཆོས་གསུང་གི་བླ་མ་ཉན་ཡོད། །
སྒར་ཁྱ་ཁྱ་གྲུ་བཞི་གླིང་བརྒྱད་རེད། །



མ་ཁྱོད་ཚོ་དྲང་ནི་འདྲ་ཞིག །
ཕོ་ང་ཚོ་དེ་མོ་མ་དྲང་། །
ཕོ་ང་ཚོ་དེ་འདྲ་དྲང་རྒྱུ་ན། །
ས་དེང་སང་སྡེ་ཡ་ཐོན་ཡོད། །
ཁྱིམ་གཅིག་ཀི་བཟའ་ཚང་ཉན་ཡོད། །
ཁྱོའི་ཁ་ཚིག་རྗེ་བཙུན་མགུར་རེད། །
ཁྱོའི་ཁོག་ཀི་དྲན་པ་ཆོས་རེད། །
ཆོས་མགུར་གཉིས་ཀའི་རོགས་ལོ། །
ངས་འགལ་རྒྱུ་མེད་ན་འདོད་ཡོད། །
བྱ་རྨ་བྱ་སྙིང་ལ་རྗེ་བོ། །
ཁྱོའི་ཡིད་ན་སུ་ཡོད་ཤོད་དྲ། །
ང་ཁུ་བྱུག་བསམ་པ་ཞིག་ག །
སྒོ་ལྷུ་དྲུག་རླུང་གིས་གཏོར་ཚད། །
བྱ་ཁ་ཁར་སོང་ན་འདོད་མེད། །
ཁྱོད་མེ་ཏོག་གསེར་ཆེན་ཨེ་ཡིན། །
ཁྱོད་མེ་ཏོག་གསེར་ཆེན་ཡིན་ན། །
ཁྱོད་གསེར་ལུང་ཉིན་ནས་སྐྱེ་ར། །
ང་རྐང་དྲུག་སྦྲང་མར་སྤྲུལ་ལེ། །
དགུན་བཅུ་བ་ཡིན་རུང་ཐོན་ན། །
རོགས་ཆུང་ལོ་སྙིང་ལ་རྗེ་བོ། །
ཁྱོའི་ཡིད་ན་སུ་ཡོད་ཤོད་དྲ། །
ཕོ་ང་ཚོའི་བསམ་པ་ཞིག་ག །
ཚེ་ཕྱི་མའི་ཡུལ་ལ་འགྲོ་ཚད། །
རོགས་ཁ་ཁར་སོང་ན་འདོད་མེད། །
ཁྱོད་ཆུང་འདྲིས་དགའ་ལོ་ཨེ་ཡིན། །
ཁྱོད་ཆུང་འདྲིས་དགའ་ལོ་ཡིན་ན། །
ཁྱོད་རང་སྡེ་གྲོང་ནས་སྡོད་དྲ། །
ང་ཐག་རིང་མགྲོན་པོ་སྤྲུལ་ལེ། །
ས་ཁ་ཐག་རིང་རུང་ཐོན་ན། །
ཨ་ཡག་ཁྱ་ཡག་རྫ་ནས། །
མདོག་ཡག་མེ་ཏོག་སྟོང་ལྡན། །
ཁྱོའི་མགོ་གི་ལོ་མ་སྟོང་རེད། །
ཁྱོའི་ནང་གི་འབྲས་བུ་འབུམ་རེད། །
སྟོང་འབུམ་གཉིས་ཀའི་མེ་ཏོག །
ངས་སྐམ་རྒྱུ་མེད་ན་འདོད་ཡོད། །
དུ་འཐེན་ན་ཉེས་པ་ཨེ་ཡོད། །
འདང་བརྒྱབ་ན་ཉེས་པ་མེད་ཀི །
ས་ཀ་ཆི་གཞུང་གི་རྩྭ་རེད། །
རྩྭ་འཐེན་ན་ཉེས་པ་ཅི་ཡོད། །
རོགས་རྩེ་ན་ཉེས་པ་ཨེ་ཡོད། །
འདང་བརྒྱབ་ན་ཉེས་པ་མེད་ཀི །
བུ་བུ་མོ་གཉིས་ཀའི་འདོད་རེད། །
འདོད་ཞིག་ག་ཉེས་པ་ཅི་ཡོད། །
ཨ་ཡག་སྡེ་ཡག་གྲོང་ནས། །
ཚིག་ཡག་ཆུང་འདྲིས་རོགས་ལོ། །
122



ངས་འདོད་ནོ་འདོ་རིག་རྟ་རེད། །
ཁྱོས་འདོད་ནོ་ལྷུ་བཞི་སྒ་རེད། །
འུ་གཉིས་ཀའི་འདོད་པ་གཅིག་རེད། །
དེ་ཡིན་ན་འདོད་ཐོག་དེར་འཇོག །
གསུང་སྙན་མོ་པི་ཝང་འཐེན་འདྲ་རེད། །
ཤིང་ཚེར་མས་དམ་མ་མ་བཏགས་ན། །
ནགས་རྒྱ་རྫོང་བརྒྱུད་ལ་ཡུན་གིས་འཕུར། །
ངས་འདོད་ནོ་བྱི་ལི་ཁྱོད་རེད། ། །
ཁྱོས་འདོད་ནོ་བྱི་མོ་ང་རེད། །
འུ་གཉིས་ཀའི་འདོད་པ་གཅིག་རེད། །
དེ་ཡིན་ན་འདོད་ཐོག་དེར་འཇོག །
རོགས་ཆུང་ལོ་དུང་གི་སོ་སྒོ་ཅན། །
ཁ་ཚིག་གསུམ་རྗེ་བཙུན་མགུར་མ་རེད། །
དགྲ་ནག་པོས་དམ་མ་མ་བཏགས་ན། །
སྡེ་ཆེན་པོ་བརྒྱུད་ལ་ཡུན་གིས་རྩེ། །
ཆུ་རྨ་ཆུའི་ཁ་གི་ཉ་འཛིན་ཚོ། །
ཉ་འཛིན་ན་བར་སྐབས་འདི་རེད། །
སང་ཕྱིན་ཆད་འཛིན་སྟབས་མི་བདེ། །
འགང་མི་བདེ་ཟེར་ནི་མིན་འདྲ། ། །
ཆུ་གཙང་མོ་འགྲམ་དར་ཆགས་འགྲོ །
ཉ་ཆུ་འགྲམ་བརྒྱུད་ལེ་བུད་འགྲོ །
ངས་མི་བདེ་ཟེར་དོན་དེ་ཡིན། །
ང་རྟ་མང་ཁྱུ་གི་རྟ་མིན། །
ང་རྟ་ཞུང་ཁྱུ་གི་རྟ་ཡིན། །
རྒན་རྒྱའི་རྒོད་མའི་རྒྱུད་ཡིན། །
ཨ་རིགས་གྱོ་རྒྱའི་རྟེའུ་ཡིན། །
ཕྱི་སྤུ་ཁ་ཡག་རྒྱུ་མེད་དྲ། །
ནང་གོམ་ལག་ཅན་གི་རྟ་ཡིན། །
ས་སྡེ་ཆེན་དཀྱིལ་གི་རོགས་ལོ། །
རོགས་རྩེ་ན་བར་སྐབས་འདི་རེད། །
སང་ཕྱིན་ཆད་རྩེ་སྐབས་མི་བདེ། །
འགང་མི་བདེ་ཟེར་ནི་མིན་འདྲ། །
རོགས་མྱི་ཁའི་ཁ་ནས་འཐོར་འགྲོ །
རོགས་རང་རང་ས་ཡ་བུད་འགྲོ །
ངས་མི་བདེ་ཟེར་དོན་དེ་ཡིན། །
ང་རོགས་མང་གྱབ་ཀི་རོགས་མིན། །
ང་རོགས་ཉུང་རྒྱབ་ཀི་རོགས་ཡིན། །
ཕ་བཟང་བུ་ཚའི་རིགས་ཡིན། །
ཞང་བཟང་ཚ་མོའི་རྒྱུད་ཡིན། །
ཕྱི་མོ་སྒོ་ཡག་རྒྱུ་མེད་དྲ། །
ཞེ་སྣང་བ་མཐུན་གི་རོགས་ཡིན། །
ས་ཀ་མདོ་སྡོང་རྭ་ནང་ན། །
ཤིང་སྐྱེས་ནོ་མིག་ག་ཡག་ཀི ། །
སིལ་ཐོགས་ནོ་སེམས་མ་འབབ་ཀི །
རྡོ་འཕེན་གི་སྟབས་ཀ་འགྲིག་ན། །
བྱ་ཁུ་ལོ་གོས་གི་གོང་བ་ཅན། །
123



སིལ་ཟ་རྒྱུ་ཁྲིག་ཁྲིག་མེད་ཀི །
| སྡེ་ཆེན་པོ་དཀྱིལ་ནས་ཐུག་ག །
ས་ལ་ཡོག་བརྒྱུད་ལ་རྩེ་ཡ་འགྲོ ། །
ས་མ་ལྟོས་ཚོ་དྲུག་གླིང་ན། །
རོགས་ཆུང་ལོ་མིག་ག་ཡག་ཀི །
ཚིག་བཤད་ནོ་སེམས་མ་འབབ་ཀི །
རོགས་ཐུག་ཀི་སྟབས་ཀ་འགྲིག་ན། །
རོགས་རྩེ་རྒྱུ་ཁྲིག་ཁྲིག་མེད་ཀི །
རྟ་འདོ་བའི་རྔོག་ཆུང་ནང་ང་། །
གསེར་སེར་བོའི་སྲུང་ཞིག་འཐེན་ཡོད། །
རྟ་མང་བོའི་རྒྱབ་བ་འགྲོ་དུས། །
སྲུང་དེ་ཚོ་འབོར་གི་མ་འཇུག །
ངས་མ་འབོར་ཟེར་ནི་མིན་འདྲ། །
བོར་སོང་ན་རྟ་བརྒྱའི་འདོད་རེད། །
རྟ་རང་རང་སེམས་གི་གླེང་རེད། ། །
བྱ་ཁུ་ལོ་སྙིང་ལ་རྗེ་བོ། །
ནགས་རྒྱ་རྫོང་བརྒྱུད་ལ་ཤོག་ར། ། །
ཤིང་ར་ལག་གཉོམ་ནོ་བདེན་རུང་། །
བྱ་སྡོང་མགོས་ལྷུང་གི་དཔེ་མེད། །
རོགས་ཆུང་ལོ་སྙིང་ལ་རྗེ་བོ། །
ས་སྡེ་ཆེན་བརྒྱུད་ལ་ཤོག་ར། །
ཡུལ་ཕ་མ་བཙན་ནོ་བདེན་རུང་། །
རོགས་ཁ་གིས་འགལ་གི་དཔེ་མེད། །
རོགས་ཁྱོད་ཚོའི་གངས་དཀར་སེམས་མ། །
ངས་མི་བརྗེད་ཚིག་གསུམ་བཤད་ཡོད། །
ནང་ན་ཟླའི་གྲུབ་བ་འགྲོ་དུས། །
ཚིག་དེ་གསུམ་བརྗེད་ཀི་མ་འཇུག །
ངས་མ་བརྗེད་ཟེར་ནི་མིན་འདྲ། །
བརྗེད་སོང་ན་ན་ཟླའི་འདོད་རེད། །
རོགས་རང་རང་སེམས་གི་སྨེང་རེད། །
བྱ་ཁུ་ལོ་སྙིང་ལ་རྗེ་བོ། །
ཁྱོས་ནགས་རི་བརྒྱུད་ལ་ཤོག་ར། །
ཤིང་ཚེར་མས་བཀག་འགོག་བྱས་རུང་། །
སྟོད་ནགས་ཆེན་དཀྱིལ་ནས་ཐུག་ག ། །
ནགས་རྒྱ་རྫོང་བརྒྱུད་ལ་འཕུར་ར་འགྲོ །
སྟོད་དབུས་གཙང་མིག་ཀི་ལམ་རེད། །
རྫ་སྨུག་ལོང་ལམ་ཁའི་དགྲ་རེད། །
དགྲ་ཀ་ཚོ་ལམ་ན་མེད་ན། །
ཇོ་སེར་བོ་དགོང་མཇལ་ནང་མཇལ་རེད། །
རོགས་ཆུང་ལོ་སྙིང་ལ་རྗེ་བོ། །
ཁྱོས་སྡེ་རི་བརྒྱུད་ལ་ཤོག་ར། །
ཡུལ་ཕ་མས་བཀག་འགོག་བྱས་རུང་། །
124
རོགས་ཆུང་ལོ་མིག་ཀི་ལམ་རེད། །
གཏམ་མི་ཁ་ལམ་ཁའི་དགྲ་རེད། །
དགྲ་ཀ་ཚོ་ལམ་ན་མེད་ན། ། །



རོགས་འུ་ཚོ་ནང་ཐུག་དགོང་ཐུག་རེད། །
དགྲ་དེ་ཕྱོགས་ས་ནས་ང་འདུག །
འཛམ་གླིང་ཉི་མའི་འཕྲོ་ན། །
དྲོད་ཁོལ་ཅན་ཞིག་ཡོད་ནོ། །
ལུག་ཆུང་ཚ་རུ་ཁྱོད་རེད། །
དགུན་གསུམ་བསེར་བུ་ཐོན་དུས། །
ང་གྲང་གི་མ་འཇུག་ཁྱོད་གསལ། །
ས་སྡེ་ཆེན་གྲོང་གི་རོགས་ལོ། །
ང་མ་བརྗེད་ཡིད་ལ་ཟུངས་ར། །
དགྲ་ནག་པོ་ཁྱོད་ཀི་དགྲ་རེད། །
དགྲ་དེ་ཕྱོགས་ས་ནས་ང་འདུག །
དྲིན་ཅན་ཕ་མའི་འཕྲོ་ན། །
ཞེ་འདངས་ཅན་ཞིག་ཡོད་ནོ། །
ཆུང་དུས་རོགས་ལོ་ཁྱོད་རེད། །
ངས་སྡེ་མཐའ་སྐོར་རེ་འགྲོ་དུས། །
ང་སྡུག་ཀི་མ་འཇུག་ཁྱོད་གསལ། །
སྟོད་སོག་པོའི་ལ་ལོ་གཅོད་དུས། །
ཐོག་གནམ་ལྕགས་འདྲ་གི་བོའུ་དགོས། །
ལྷོ་གཡུ་འབྲུག་འདྲ་གི་རྟ་དགོས། །
དེ་ཡོད་ན་གཅོད་ཁ་བདེ་གི ། །
ས་སྡེ་ཆེན་རོགས་ལོ་རྩོད་དུས། །
ཡུལ་ཕ་མ་འདྲ་གི་སེམས་དགོས། །
ནང་བུ་ཕྲུག་འདྲ་གི་མདངས་དགོས། །
དེ་ཡོད་ན་རྩོད་ཁ་བདེ་གི །
འབྲུག་དགུང་ནས་གྲགས་ག་ཁྱོད་ཤོག །
ཆར་འབབ་བ་བསུ་མར་ང་ཡོང་། །
གློག་དམར་བོས་བསུ་དབང་མེད་ན། །
སྨུག་ཤ་ལེ་དྭངས་ང་མ་འགྲོ ། །
རོགས་ཁ་ཚིག་ཅན་གོ་དུང་གི །
རོགས་ཁ་ཚིག་ཅན་པོར་ལོས་དུང༌། །
དྲིན་མ་ལོའི་ཁ་མ་རོགས་རེད། །
རོགས་སྡེ་ནས་རྩེ་ཡ་ཁྱོད་ཤོག །
ཚིག་འཛིན་ན་བསུ་མར་ང་ཡོང་། །
གླིང་སྤྱི་ཁས་བསུ་དབང་མེད་ན། །
ཁ་བགད་ལེ་བུད་ལ་མ་འགྲོ ། །
དགྲ་སྡང་སྡིག་ཅན་གོ་སྐྲག་ཀི །
དགྲ་སྡང་སྡིག་ཅན་གོ་ལོས་སྐག །
གཏམ་མི་ཁར་འཇོག་ནོ་དེ་རེད། །
རྫ་ཁྱ་ཡག་དཀྱིལ་གི་འབྲོང་མོ། །
ང་མ་བརྗེད་ཡིད་ལ་ཟུངས་ར། །
བོའུ་ཁྲ་རིང་ཁྱོད་ཀྱི་དགྲ་རེད། །
རྟ་འདོ་བ་སྙིང་ལ་རྗེ་བོ། །
རྟ་མགོ་ཡིད་བཞིན་ནོར་བུ་རེད། །
125



རྟ་སྐེ་རྡོ་རྗེ་མདུད་པ་རེད། །
རྟ་རྔ་ཅ་ལ་བཤར་འདྲ་རེད། །
རྟ་ཁྱོད་ལ་ཞོན་གི་ཕན་ཆད་ནས། །
དངུལ་སྲང་ང་ཚད་རུང་མི་འགྱོད། །
ཚིག་ཤོད་ལ་ལན་པ་རྫོགས་ར། །
ཚིག་སྡུག་མོས་གནོད་པ་ཆེ་བྱེད། །
བྱ་ལྟུང་ཀ་མཆུ་དམར་ཅན་པོ། །
སྟོད་རི་རྒྱལ་སྐོར་གི་མ་འདུག །
རི་གཅིག་ག་བློ་རྩེ་གཏོད་དྲ། །
ཚེ་གང་གི་འབབ་ས་ཉན་ན། །
རོགས་ཆུང་ལོ་བྱུ་རུའི་སྣ་ཚར་ཅན། །
ཁ་ཚུར་འཁོར་བཅོ་ལྔའི་ཟླ་བ་རེད། །
ཁ་ཕར་འཁོར་ཚིགས་དྲུག་སྨྱུག་མ་རེད། །
ཚིག་བཤད་ནོ་རྗེ་བཙུན་མགུར་མ་རེད། །
རོགས་ཁྱོད་ལ་འགྲོགས་ཀི་ཕན་ཆད་ནས། ། །
ཡུལ་ཕ་མར་འགལ་རུང་མི་འགྱོད། །
རོགས་ཆུང་ལོ་ཞེ་མདངས་ཅན་པོ། །
ཁྱོས་སྡེ་མཐའ་སྐོར་གི་མ་འདུག །
རོགས་གཅིག་ག་བློ་རྩེ་གཏོད་དྲ། །
ཚེ་གང་གི་རྩེ་རོགས་ཉན་ན། །
ས་རྒན་རྒྱའི་རྟ་མང་རྒྱབ་ནས། །
རྟ་རྒྱུག་འདོད་སྒ་ཆ་བསྟད་ཡོད། །
རྒྱུག་མ་ཐུབ་སྲབ་ཀིས་བཟུང་ཡོད། །
རྒྱུག་འདོད་ན་ཡུན་གིས་ལོས་རྒྱུག །
གཟིག་ཐིག་ལེ་ཅན་པོར་དུང་གི །
གཟིག་ཐིག་ལེ་ཅན་པོར་ལོས་དུང་། །
ལུས་རིན་ཆེན་རྒྱན་ཆ་དེ་རེད། །
ས་སྡེ་ཆེན་རྩེ་ར་ནང་ནས། །
རོགས་རྩེ་འདོད་བསམ་པ་བཟུང་ཡོད། །
རྩེ་མ་ཐུབ་ཚིག་ཀིས་བཀག་ཡོད། །
རྩེ་འདོད་ན་ཡུན་གིས་ལོས་རྩེ། །
སྟག་མཆེ་བ་ཅན་པོར་སྐྲག་གི །
སྟག་མཆེ་བ་ཅན་པོར་ལོས་སྐྲག །
ལུས་རིན་ཆེན་ཟ་ནོ་དེ་རེད། །
རྟ་ངང་བ་གསེར་གི་གདོང་སྲབ་ཅན། །
སྟོད་བྱང་ལམ་རིང་མོ་ཆོད་དྲ། །
ལྕག་ཕྲ་མོས་གནོད་པ་ཆེ་བྱེད། །
རྫ་ཁྱ་ཡག་ཡུ་མོ་ཐིག་ལེ་ཅན། །
རྫ་ཁྱ་ཡག་ཕྱོགས་ག་ལྟ་ཡག་བྱོས། །
རྫ་བང་རིམ་མིག་གིས་འཚོ་ཡག་བྱོས། །
སྨད་ཤ་བདའ་རྫ་འདིར་བུད་ཡོང་ན། །
ཤ་ཆི་ཡེ་སྐུང་ཐབས་འགྲིག་རྒྱུ་བྱོས། །
ས་སྡེ་ཆེན་དཀྱིལ་གི་རོགས་ལོ། །
126



ཁྱོད་འདུག་ས་སྡེ་ཆེན་གྲོང་རེད། །
སྟག་ཤ་ར་རྩེ་ས་ཁྱོད་ཡིན། །
སྡེ་ཆེན་པོ་རོགས་ལོ་ཚིག་ཡག་མ། །
ཕྱི་སྡེ་བའི་ཕྱོགས་ག་ལྟ་ཡག་བྱོས། ། །
ཚིག་བཤད་ནོ་སེམས་མ་འཛིན་ཡག་བྱོས། །
དགྲ་ནག་པོ་ཕྱིར་ར་ཐོན་བཏང་ན། །
རོགས་ཆི་ཡེ་རྩེ་ཐབས་འགྲིག་རྒྱུ་བྱོས། །
སྟོད་ཤར་རིའི་བྲག་དམར་གཞུང་གི །
སྨུག་ཤོལ་ལེ་འབྲོང་མོ་སྙིང་རྗེ། །
མགོ་སྒུར་རེ་རྫ་ཆུ་འཐུང་ང་། །
ཞེ་ལྷོད་ལེ་རྫ་རྩྭ་ཟོ་ར། །
བོའུ་ཁྲ་རིང་ཐོག་སྐད་ཆེ་ནོ། ། །
འདང་བརྒྱབ་བེ་ཚོད་ཀི་མི་ཐུག །
བྱ་ངང་བས་ངང་བ་ཁྲིད་ལེ། །
མཚོ་སྔོན་པོར་བསྐོར་བ་རྒྱག་ཀི །
བྱ་ཁྱོད་ཚོ་མདུན་ན་མེད་ན། །
ང་ཁེར་བོ་བསྐོར་བ་མ་སོང་། །
ཁྱོས་བསྐོར་བ་སོང་ཐལ་ཟེར་ན། །
ནང་བྱ་བརྒྱའི་ཁ་ཞིག་ལོས་ཡིན། །
སྨད་སྡེ་ཆེན་ཚོ་དྲུག་གྲོང་གི །
གཉོམ་དུངས་ངེ་རོགས་ལོ་སྙིང་རྗེ། །
ཁ་བགད་ལེ་ཚིག་གསུམ་ཤོད་དྲ། །
ཞེ་ལྷོད་ལེ་འགྲོགས་རྔ་སྐྱོངས་ར། །
དགྲ་ནག་པོ་ངར་སྐད་ཆེ་ནོ། ། །
འདང་བརྒྱབ་བེ་ཚོད་ཀི་མི་ཐུག །
རོགས་ཞེ་མས་ཞེ་མ་ཁྲིད་ལེ། །
སྡེ་ཆེན་པོར་རྩེ་གི་འགྲོ་གི །
རོགས་ཁྱོད་ཚོ་གྲོང་ན་མེད་ན། །
ང་ཁེར་བོ་རྩེ་གི་མ་སོང་། །
རོགས་མ་རྩེ་རྩེ་ཐལ་ཟེར་ན། །
ནང་རོགས་བརྒྱའི་ཁ་ཞིག་ལོས་ཡིན། །
རྟ་མི་རྒྱུག་ཟེར་ནི་མིན་འདྲ། །
རྟ་རྒྱུག་ན་གློ་རྙེད་དགག་དགོས། །
གློ་ཆད་ལེ་གཡུག་ནི་མང་གི །
ཤིང་གསར་སྐྱེས་གསོམ་དཀར་སྡོང་བོ། །
ཁྱོད་སྐྱེས་ས་མཐོན་པོའི་རྫ་རེད། །
ཁྱོད་འདུག་ས་རྒྱ་རྫོང་ནགས་རེད། །
བྱ་ཁུ་ལོ་འབབ་ས་ཁྱོད་ཡིན། །
རོགས་མི་འགྲོགས་ཟེར་ནི་མིན་འདྲ། །
རོགས་འགྲོགས་ན་ཚིག་རྩ་དགག་དགོས། །
ཚིག་བཤད་ལེ་འགལ་ནི་མང་གི །
རོགས་གསར་སྐྱེས་ཞང་བཟང་ཚ་མོ། །
ཁྱོད་སྐྱེས་ས་ཕ་མའི་རྩིབས་རེད། །
རྟ་འདོ་བ་སྙིང་ལ་རྗེ་བོ། །
སྤང་སེར་བོའི་དཀྱིལ་ནས་མ་འདུག །
127



ངས་མ་འདུག་ཟེར་དོན་མེད་དྲ། །
སྤང་སེར་བོར་སེར་ཐིག་ལྷུང་འགྲོ །
རྩྭ་རམ་དཀར་ལོ་མ་སྐམ་འགྲོ །
སྐམ་སོང་ན་འདོ་བ་སྡུག་འགྲོ །
ངས་མ་འདུག་ཟེར་དོན་དེ་ཡིན། །
སྟོད་རི་གསུམ་རྩེ་གི་གོང་མོ། །
ནངས་སྔ་མོ་བྲག་དམར་ཐེམ་ནས་གྲགས། །
དགུང་ཕྱི་དྲོ་བྲག་ཁུང་ཐེམ་ནས་བསྡད། །
ཤིང་བྲ་མས་ཁུང་སྒོ་མི་གཅོད་མོ། །
ཤིང་བྲ་མས་ཁུང་སྒོ་བཅད་བཏང་ན། །
འདུག་མི་དགོས་གོང་མོ་བུད་ལ་ཤོག །
ཁྱོད་འདུག་ས་རི་གསུམ་རྩེ་ཡོད། །
བློ་གཏོད་ས་བྲག་དམར་ཐེམ་ཡོད། །
རོགས་ཆུང་ལོ་སྙིང་ལ་རྗེ་བོ། །
ཡུལ་ཕ་མའི་རྩིབས་ནས་མ་འདུག །
ངས་མ་འདུག་ཟེར་དོན་མེད་དྲ། །
ཡུལ་ཕ་མའི་ན་ཚོད་རྒས་འགྲོ ། །
ནང་སྤུན་ཟླ་གཉོམ་ལག་རྒྱས་འགྲོ །
རྒྱས་སོང་ན་རོགས་ལོ་སྡུག་འགྲོ །
ངས་མ་འདུག་ཟེར་དོན་དེ་ཡིན། །
ས་སྡེ་ཆེན་དཀྱིལ་གི་བྱི་མོ། །
ཁྱོད་ན་ནིང་ན་ཟླའི་གྲུབ་ནས་རྩེ། །
ཁྱོད་ད་ལོ་ཕྱི་སྡེ་མཐའ་ཡ་སོང་། །
ཁྱིམ་བཟའ་བས་ཁ་ལོག་མི་རྒྱག་མོད། །
ཁྱིམ་བཟའ་བས་ཁ་ལོག་བརྒྱབ་བཏང་ན། །
འདུག་མི་དགོས་རོགས་ལོ་བུད་ལ་ཤོག །
ཁྱོད་འདུག་རོགས་ཕ་མ་རྩིབས་ན་ཡོད། །
བློ་གཏོད་ས་བྱི་ལི་ང་རང་ཡོད། །
བྱ་ཁུ་ལོ་དར་མ་ཡིན་དུས། །
ང་འབབ་ས་རྒྱ་རྫོང་ནགས་ཡིན། ། །
ང་དེང་སང་འབབ་དབང་མེད་ནོ། །
ནགས་བྲ་ཆུང་ཚེར་མའི་སྐྱོན་རེད། །
ནགས་འུ་ཚོའི་ཞེ་མདངས་བསམས་ན། །
ནགས་ཚེར་མས་བཀག་རུང་ཆེ་ཁོག ། །
དགུང་སྔོན་པོ་ལྕགས་ཟྭ་བརྡུངས་མ་རེད། །
སྤྲིན་ནག་པོ་གསེར་གི་ལྡེ་མིག་རེད། །
འབྲུག་ཕོ་སྐྱོང་བཙོན་ན་བཀག་འདྲ་རེད། །
ཟླ་བཞི་བས་ཟྭ་ཁོག་འབྱེད་ལ་་བཏང་། །
ཕྱིར་འཁོར་ར་འབྲུག་ཆུང་གྲགས་ག་བཏང་། །
སྟག་ཤ་ར་ལོ་ཆུང་ཡིན་དུས། །
ངའི་རྩེ་རོགས་བྱི་མོ་ཁྱོད་ཡིན། །
དུས་དེང་སང་རྩེ་དབང་མེད་ནོ། །
ཁྱོའི་དགྲ་ནག་བྱི་ལིའི་སྐྱོན་རེད། །
རོགས་འུ་ཚོའི་ཞེ་མདངས་བསམས་ན། །
དགྲ་ནག་པོས་བཀག་རུང་ཆེ་ཁོག །
128
སྡེ་ཆེན་པོ་ལྕགས་ཟྭ་བརྡུངས་མ་རེད། །
གཏམ་མྱི་ཁ་གསེར་གི་ལྡེ་མིག་རེད། །
མ་ཁྱོད་ཚོ་བཙོན་ན་བཀག་འདྲ་རེད། །



ང་བྱི་ལིས་ཟྭ་ཁོག་འབྱེད་ལ་བཏང་། ། །
ཕྱིར་འཁོར་ར་རོགས་ལོ་རྩེ་ཡ་བཏང་། །
རོགས་ཆུང་ལོ་སྙིང་ལ་རྗེ་བོ། །
ཁྱོད་བཟའ་ཚང་ཞིག་ཀི་འདངས་ཡོད། །
ས་ལ་འོག་བཀའ་དྲིན་མིན་ན། །
ཐུག་ཐུབ་ཀི་རེ་བ་མེད་ཀི །
ཆུ་རྨ་ཆུ་ལུ་མའི་གོང་ན། །
སློབ་དཔོན་པད་མའི་བཀའ་ཡོད། །
ཆུ་བཞུར་ཤེས་དཀྲུག་ཤེས་བྱོས་ར། །
བཀའ་ཡོད་རུང་དཀའ་རྒྱུ་ཚེ་ཡོད། །
ཆུང་འདྲིས་རོགས་ཀྱི་གཉའ་ན། །
དགྲ་ནག་བྱི་ལིའི་བཀའ་ཡོད། །
རོས་འགྲོགས་ཤེས་རྩེ་ཤེས་བྱོས་ར། །
བཀའ་ཡོད་རུང་དཀའ་རྒྱུ་ཆེ་ཡོད། །
འདོ་རིགས་རྟ་བོའི་མགོ་ན། །
དངུལ་སྲང་གསུམ་གི་སྲབ་ཡོད། །
རྒྱུག་ར་གོམ་པའི་བར་ན། །
སུམ་སྒྲོག་ཕྲ་མོའི་ཁྲིམས་ཡོད། །
ཁྲིམས་བཙན་རུང་རྒྱུག་ཁ་བདེ་ན། །
ང་རྟ་བདག་བརྗེད་ཀི་མ་འཇུག །
དགུང་ཨ་སྔོན་ཁ་ཞེང་ཆེ་གི །
སྤྲིན་ནག་པོའི་རྔམ་ཁ་མཐོ་གི །
དེའི་ཚོད་ཀྱི་ཆར་ཞིག་བབས་ན། །
ང་ལོ་ཡག་སྙེ་མའི་འདོད་རེད། །
ས་སྡེ་ཆེན་རོགས་ཀི་ཁ་ན། །
རྗེ་བཙུན་སྒྲོལ་མའི་མགུར་ཡོད། །
འདང་ར་ཞེ་རྩིས་བར་ན། །
མགོ་བདག་བཟའ་བའི་ཁྲིམས་ཡོད། །
ཁྲིམས་བཙན་རུང་སྟབས་ཀ་འགྲིག་ན། །
ང་བྱི་ལི་བརྗེད་གི་མ་འཇུག །
ས་སྡེ་ཆེན་ཁ་ཞེང་ཆེ་གི །
རོགས་ཆུང་ལོའི་ཁ་ཚིག་ཡག་གི །
དེའི་ཚོད་ཀི་ཞེ་ཞིག་མཐུན་ན། །
ང་ཕ་བཟང་བྱི་ལིའི་འདོད་རེད། །
་
་
མཛོ་ཁྱུང་དཀར་སྙིང་ལ་རྗེ་བོ། །
མཛོ་རྭ་ཁ་སྨུག་པོའི་བར་ར། །
ངས་མི་དག་རྟགས་ཤིག་བརྒྱབ་ཡོད། །
མཛོ་མཛོ་བདག་ང་ཡིན་སོམས་འདྲ། །
མཛོ་བརྗེད་ཀི་བསམ་པ་ང་མེད། །
-
-
-
-
བྱ་ཁུ་ལོ་སྙིང་ལ་རྗེ་བོ། །
ཁྱོད་ལྷ་བྱ་ཞིག་ཀི་འདང་ཡོད། །
ཟླ་བཞི་བའི་བཀའ་དྲིན་མིན་ན། །
གྲགས་ཐུབ་ཀི་རེ་བ་མེད་ཀི ། །
རོགས་ཆུང་ལོ་ལྷ་སྐུ་འདྲ་བོ། །
ཁྱོད་ཡ་ཆུང་གང་དཀར་སེམས་མ། །
129



ངས་མི་བརྗེད་ཚིག་གསུམ་བཤད་ཡོད། ། །
རོགས་ངའི་ཡིན་སོམས་མ་སྡོད་དྲ། ། །
རོགས་བརྗེད་ཀི་བསམ་པ་ང་མེད། །
རྟ་འདོ་བ་སྙིང་ལ་རྗེ་བོ། ། །
ཁྱོད་གསེར་ཆུང་རྔོག་མའི་ནང་ང༌། །
ངས་དར་ཚོན་སྣ་ལྔ་བཏགས་ཡོད། །
འབྲུ་ཤུག་རྩྭ་བརྒྱ་བདུགས་ཡོད། །
རྟ་གཡང་བླ་ཅན་ཞིག་ཡིན་ན། །
སྒ་གང་ཡིན་རྒྱབ་བ་མ་ལེན། །
ས་ཡར་ལྟོས་སྤང་རིའི་ཀླད་ན། །
ཐོ་རུ་ཐོར་མོ་མཉམ་སྐྱེས་རེད། །
ཁྱོད་ཐོར་མོ་རང་ས་རང་ཡུལ་རེད། ། །
ང་ཐོ་རུ་ས་མཐའ་སྡེ་ཡུལ་རེད། །
ཁྱོད་ཐོར་མོ་ཡིད་སེམས་དྲང་ན། ། །
ང་ཐོ་རུ་སྐོར་ཞིག་ལོས་རྒྱག །
རོགས་ཆུང་ལོ་སྙིང་ལ་རྗེ་བོ། །
ཁྱོའི་ཡ་ཆུང་གངས་དཀར་སེམས་མ། །
ངས་མི་བརྗེད་ཚིག་གསུམ་བཤད་ཡོད། །
མི་འགལ་མནའ་ཞིག་བསྐྱལ་ཡོད། །
རོགས་བསམ་པ་ཅན་ཞིག་ཡིན་ན། །
རོགས་གང་ཡིན་ཁ་བཤད་མ་རྒྱུག །
ས་མར་ལྟོས་སྡེ་ཆེན་དཀྱིལ་ན། །
བྱི་ལི་བྱི་མོ་མཉམ་རྩེ་རེད། །
ཁྱོད་ཕྱི་མོ་རང་ས་རང་ཡུལ་རེད། །
ང་བྱི་ལི་ས་མཐའ་སྡེ་ཡུལ་རེད། །
མ་ཁྱོད་ཚོ་ཡིད་སེམས་དྲང་ན། །
ཕོ་ང་ཚོ་སྐོར་རེ་ལོས་རྒྱག །
ཁྱོད་མ་སྐྲག་གཅིག་ག་མ་སྐྲག །
ཁིས་དམར་བཙན་ན་མ་སྐྲག །
འགང་མ་སྐྱག་ཟེར་ནི་མིན་འདྲ། །
ངས་བཙན་གི་སྲུང་འཁོར་བཏགས་ཡོད། །
ཁྱོད་མ་སྐྱག་ཟེར་དོན་དེ་ཡིན། །
ཁྱོད་གསེར་ལུང་ཉིན་གི་མེ་ཏོག །
ཁྱོད་གསེར་ལུང་ཉིན་ནས་སྡོད་དྲ། །
ང་སྦྲང་མ་སེར་བོ་མིན་རུང་། །
ཁྱོད་ཕྱོགས་ག་དཀྲིས་གསུམ་ལོས་རྒྱག །
ཁྱོད་མ་སྐྲག་གཅིག་ག་མ་སྐྲག །
ཁྱོད་དགྲ་ནག་བྱི་ལིར་མ་སྐྲག །
འགང་མ་སྐྲག་ཟེར་ནི་མིན་འདྲ། །
ང་ཡོང་ཁ་ཚིག་གསུམ་བཤད་ཡོད། །
ངས་མ་སྐྲག་ཟེར་དོན་དེ་ཡིན། །
ཁྱོད་ཕ་བཟང་བྱི་ལི་ཟེར་ནོ། །
ཚིག་སྔོན་བཤད་སྟེང་ནས་སྡོད་དྲ། །
ང་ཞང་བཟང་ཚ་མོ་མིན་རུང་། ། །
ཁྱོད་ཕྱོགས་ག་དཀྲིས་གསུམ་ལས་རྒྱག །
།
མ་ཁྱོད་ཚོ་མེ་ཏོག་སྟོང་ལྡན་བྱོས། །
130



ཕོ་ང་ཚོ་སྟོང་ལྡན་འབྲས་བུ་བྱེད། །
ཞེ་སྣང་བ་ཟེའུ་འབྲུ་ཕྲ་མོ་རེད། །
ཚེ་བསྐལ་བ་སྟོང་གི་མེ་ཏོག་ཡིན། །
སྡེ་མར་ཁུ་འདྲ་གི་དཀྱིལ་ནས། །
རོགས་ལྷ་སྐུ་འདྲ་གི་ཆུང་ལོ། །
ཚིག་སྙན་མོ་དམ་ལྷོད་ཤོར་རུང༌། །
མདངས་ཞེ་རྩིས་བརྗེད་ཀི་མ་འཇུག །
མ་ཁྱོད་ཚོ་གོས་ཆེན་གོང་བ་བྱོས། །
ཕོ་ང་ཚོ་གོས་ཆེན་ནང་མ་བྱེད། །
ཞེ་སྣང་བ་དར་སྐུད་ཕྲ་མོ་རེད། །
ཚེ་བསྐལ་བ་སྟོང་གི་རྩེ་རོགས་ཡིན། །
བྱ་འཕུར་རེ་ཕྱིན་མཐའ་མེད་ནོ། །
རི་རང་སྐྱེས་སྲིན་པོ་རྫ་རེད། །
ཉིན་ཞག་ཀི་འཕུར་ན་ཅི་ཁག །
བྱ་གཤོག་སྣེ་ཕྲ་ན་སྐྱོན་མེད། །
འདོ་རིགས་རྟ་བོའི་རྒྱབ་ན། །
གསེར་སྲང་སྟོང་གི་ས་ཡོད། །
རྒྱུག་ར་གོམ་པའི་བར་ན། །
སུམ་སྒྲོག་ཕྲ་མོའི་ཁྲིམས་ཡོད། །
སྒྲོག་དེ་ཚོས་འཇིགས་རྔམ་བསྟན་རུང༌། །
རྒྱུག་གོམ་པ་ལྷོད་ཀྱི་མ་འཇུག །
རོགས་རྩེ་ཡེ་ཐུག་འཕྲད་མེད་ནོ། །
ཁྱིམ་ཆུང་མའི་རྩིབས་ཀི་རོགས་རེད། །
ཉིན་ཞག་ཀི་རྩེ་ན་ཅི་ཁག ། །
ས་ལ་ཡོག་བརྒྱུད་དྲ་སྐྱོན་མེད། །
ཞང་བཟང་ཚ་མོའི་ཁ་ན། །
ཡིད་ཆེས་ཅན་གི་ཚིག་ཡོད། །
ཚིག་ར་མི་ཁའི་བར་ན། །
མགོ་བདག་བཟའ་བའི་བཀའ་ཡོད། །
བཀའ་དེ་ཚོས་འཇིགས་རྔམ་བསྟན་རུང་། །
ཚིག་བཤད་ནོ་བརྗེད་ཀི་མ་འཇུག །
རྟ་འདོ་བ་སྙིང་ལ་རྗེ་བོ། །
ཁྱོད་དང་མ་སྤང་དཀར་ཀླད་ན་ཡོད། །
ས་དེང་སང་ཇག་པའི་ལག་ན་ཡོད། །
ཤ་མ་ཚ་ལྕག་ཀིས་ཨེ་རྒྱག་ཀི །
ཤ་མ་ཚ་ལྕག་ཀིས་བརྒྱབ་བཏང་ན། །
འདུག་མི་དགོས་རྟ་བོ་ཕྱིར་ར་ཤོག །
ཁྱོད་ལྟ་ས་སྤང་དཀར་མེ་ཏོག་ཡོད། །
ཞེ་ཆགས་ས་རྩྭ་སྔོན་འཇག་མ་ཡོད། །
ཐང་ཤོག་སྐུ་འདྲ་གི་ཁུག་ནས། །
རྟ་ཡིག་ཆུང་འདྲ་གི་འདོ་བ། །
སྲབ་བསིལ་མ་དམ་ལྷོད་ཤོར་རུང་། །
རྒྱུག་གོམ་པ་བརྗེད་ཀི་མ་འཇུག །
རོགས་ཆུང་ལོ་སྙིང་ལ་རྗེ་བོ། །
ཁྱོད་དེང་མ་ཕ་མའི་རྩིབས་ན་ཡོད། །
ས་དེང་སང་གནས་ཡུལ་ཁམས་ན་ཡོད། །
131



ཤ་མི་ཚ་ཚིག་རེ་ཨེ་བཤད་ཀི །
ཤ་མི་ཚ་ཚིག་རེ་བཤད་བཏང་ན། །
འདུག་མི་དགོས་རོགས་ལོ་ཕྱིར་ར་ཤོག །
བློ་གཏོད་ས་དྲིན་ཆེན་ཕ་མ་ཡོད། །
ཞེ་ཆགས་ས་འདང་ཆེན་རོགས་ལོ་ཡོད། །
ཁྱོད་སྔ་དྲོ་ཕ་མའི་རྩིབ་ནས་འཁོར། །
ཁྱོད་ཕྱི་དྲོ་སྡེ་ཆེན་དཀྱིལ་ནས་འཁོར། །
རོགས་ཆུང་ལོ་མ་བརྗེད་ཡིད་ལ་ཟུངས། །
ཁྱོས་ཡིད་ལ་བཟུང་ང་ཡུན་གིས་འཁོར། །
ཡར་ལྟོས་གི་ཟལ་མོ་ནགས་ནས། །
ཤིང་གསོམ་དཀར་རྩེ་བརྒྱ་རིང་མོ། །
ཁྱོད་ཡན་གི་ཤིང་ཞིག་ང་མེད། །
ཁྱོད་མན་གི་ལྕང་མ་གླང་མ། །
དེ་གཅོད་ཀི་ཟེར་ན་ཁ་ཡིན། །
ཁ་དང་ང་མ་ལེན་ཆུང་ལོ། ། །
ས་འདི་ཡི་སྐྱེས་ལྷ་བཟང་ངེ་། །
བསང་ཕུལ་སའི་རི་མགོ་མཐོ་རུང་། །
ང་བསང་གསུམ་ཕུལ་ཀི་འགྲོ་རྒྱུ། །
དེའི་མི་ཚད་མདའ་གསུམ་བསྟོད་རྒྱུ། །
རོགས་ཁྱོད་ཚོའི་བསམ་པ་བཟང་ངེ་། །
ཁ་མི་ཁས་བཀག་འགོག་བྱས་རུང་། །
རོགས་ཁྱོད་ལ་ཚིག་གསུམ་བཤད་རྒྱུ། །
དེའི་མི་ཚད་འགྲོགས་རྔ་སྐྱོང་རྒྱུ། །
ས་མར་ལྟོས་སྡེ་ཆེན་དཀྱིལ་གི །
རོགས་ཆུང་ལོ་ཁ་ཚིག་ཅན་པོ། །
ཁྱོད་ཡན་གི་རོགས་ཞིག་ང་མེད། །
ཁྱོད་མན་གི་ཁ་ཡ་ན་ཟླ། ། །
ང་རྩེ་གི་ཟེར་ན་ཁ་ཡིན། །
ཁ་དང་ང་མ་ལེན་ཆུང་ལོ། །
ང་གྲོ་སེར་འདོ་བ་ཟེར་ནོ། །
ཕྱི་སྤུ་ཁ་ཡག་རྒྱུ་མེད་དྲ། །
ཁྱོད་ཐེངས་གསུམ་རྒྱུག་འདོད་ཡོད་ན། །
ལ་རིང་བོ་ཡིན་རུང་ཕུད་ལ། །
བྱ་གཤོག་ཐོགས་ཡིན་རུང་འཛིན་ན། །
ཁྱོད་བྱ་བརྒྱ་གླག་མོ་ཟེར་ནོ། །
ཁྱོད་སྔ་དྲོ་བྲག་དམར་ཐེམ་ནས་འཁོར། །
ཁྱོད་ཕྱི་དྲོ་དགུང་སྔོན་དཀྱིལ་ནས་འཁོར། །
ཁྱོས་བྱ་ཕྲུག་མ་བརྗེད་ཡིད་ལ་ཟུངས། ། །
ཁྱོས་ཡིད་ལ་བཟུང་ང་ཡུན་གིས་འཁོར། །
ང་ཕ་བཟང་བྱི་ལི་ཟེར་ནོ། །
ཕྱི་ཕོ་སྒོ་ཡག་རྒྱུ་མེད་དྲ། །
མ་ཁྱོད་ཚོ་འགྲོགས་འདོད་ཡོད་ན། །
རྟགས་ཕུ་རུང་ནང་ནས་སྟེར་ར། །
ཚེ་གང་གི་ཚེ་འགྲོགས་ཉན་ན། །
ཁྱོད་སྡེ་ཆེན་རྩེ་བ་རོགས་ལོ། །
132



འགྲོ་འདོད་ན་འདོ་བ་མི་དགོས། །
རྐང་ཕྲ་མོ་འདོ་བའི་ཡན་ཡིན། །
རྒྱུག་བཏང་ན་ཆད་རྒྱུ་ང་མེད། །
ངས་ཡག་ཀི་འདོད་ལ་འགྲོགས་ནི། །
ངས་མཐུན་གི་འདོད་ལེ་རྩེ་ནི། །
ཁ་མི་ཁ་གླིང་ང་འུར་རུང་། ། །
འགལ་འགྲོ་གི་བསམ་པ་ང་མེད། །
རྩེ་འདོད་ན་བར་བ་མི་དགོས། །
ཁ་ཚིག་གསུམ་བར་བའི་ཡན་ཡིན། །
རྩེ་བཏང་ན་འགལ་རྒྱུ་ང་མེད། །
-
སྟོད་དབུས་གཙང་ཇོ་ཁང་གསེར་རེད། །
དེའི་སྐེད་ཀི་རྒྱལ་མཚན་གོས་རེད། །
གོས་རི་མོ་ཟད་རེག་ཞིག་ག ། །
གོས་སེར་བོ་ཡིད་ནས་ཆེ་བརྗེད། །
རྨ་ཕ་རིའི་གཡུ་ལུང་ཐང་ནས། །
འབྲི་ཐུལ་མ་འདུག་འདུག་ཁྱོད་བྱོས། །
རྨ་ཚུར་རིའི་གསེར་ལུང་ན་ནས། །
ནང་བེའུ་རྟིང་རྩེ་རྩེ་ང་བྱེད། །
རྩྭ་ཟ་གི་ལུང་བ་མི་གཅིག་རུང་། །
ཆུ་འཐུང་གི་ཆུ་མགོ་གཅིག་བྱེད། །
སྡེ་ཆེན་པོ་མར་ཁུའི་མཚོ་རེད། །
མ་བུ་མོ་མཚོ་ཁའི་བྱ་རེད། །
སང་ནང་མོ་གྲགས་རེག་ཞིག་ག །
སྟག་ཤ་ར་ཡིད་ནས་ཆེ་བརྗེད། །
རྨ་ཕ་རིའི་སྡེ་ཆེན་མཐའ་ནས། །
ཡུལ་ཕ་མ་འདུག་འདུག་ཁྱོད་བྱོས། །
རྨ་ཚུར་རིའི་ན་ཟླའི་རྒྱབ་ནས། །
ནང་བུ་ཕྲུག་འཁོར་འཁོར་ང་བྱེད། །
ཁྱིམ་བཟའ་ཚང་ཐོབ་བྱ་མེད་རུང༌། །
གླུ་ལེན་གི་རྩེ་ར་གཅིག་བྱེད། །
-
-
སྨད་རྒྱ་ནག་གོས་ཁང་ནང་ནས། །
གོས་གློ་དམར་འཇམ་ཤ་ཅན་པོ། །
ངས་ཡག་ཀི་འདོད་ལེ་ཉོས་ནི། །
ངས་འཇམ་གི་འདོད་ལེ་གོན་ནི། །
གོས་རྒྱུ་སྤུན་བར་ནས་བརྡོལ་རུང་། །
གཅིག་ཕུད་ཀི་བསམ་པ་ང་མེད། །
ཕོ་ཁྱོད་ཚོ་མེ་ཏོག་སྟོང་ལྡན་བྱོས། །
མ་ང་ཚོ་མགོ་གི་འབྲས་བུ་བྱེད། །
ཁྱོད་མེ་ཏོག་ཚད་ལ་མ་སྐྲག་ན། །
ང་འབྲས་བུ་ཙད་ཀིས་ཐར་མ་ཡིན། །
སྡེ་གཡུང་དྲུང་འདྲ་བོའི་ནང་ནས། །
རོགས་འདང་ཅན་ཞང་བཟང་ཚ་མོ། །
ཕོ་ཁྱོད་ཚོ་ཕ་བཟང་བྱི་ལི་བྱོས། །
མ་ང་ཚོ་ཞང་བཟང་ཚ་མོ་བྱེད། །
ཕོ་ཁྱོད་ཚོ་མྱི་ཁར་མ་བརྒྱུགས་ན། །
133



མ་ང་ཚོ་སྤྱི་ཁས་ཐར་མ་ཡིན། །
ཁྱོས་ཆུང་འདྲིས་རོགས་ག་བློ་གཏོད། །
བློ་རོགས་ག་གཏད་ནས་མི་ཆོག །
སྙན་མོ་ཚིག་ག་བདག་བྱོས། །
བདག་བྱོས་ར་བདག་པོ་ཁྱོད་ཡིན། །
དབྱར་ཟླ་གསུམ་མ་དཀར་ནོ། །
དཀར་ཤ་ཁ་མས་འདུག་ནོ། ། །
རྫ་བྲག་དཀར་སྒང་གི་གངས་རེད། །
དགུང་ཉི་མ་གསེར་ལུང་ཁིས་ན་ཡོད། །
དེའི་དྲོད་ཁོལ་འཛམ་བུ་གླིང་ན་ཡོད། །
ང་སྐྱེ་བ་གཅིག་ག་དུངས་ནོ། །
ང་དུངས་ཤ་ཁ་མས་འདུག་ནོ། །
ལོ་ཆུང་དུས་འགྲོགས་ཀི་རོགས་རེད། །
རོགས་ཆུང་ལོ་སྡེ་ཆེན་གྲོང་ན་ཡོད། །
མདངས་ཞེ་རྩིས་རང་རང་སེམས་ན་ཡོད། །
དགུང་ཉི་མ་ཨ་སྔོན་དཀྱིལ་ན་ཡོད། །
འོད་སེར་བོ་འཛམ་བུ་གླིང་ན་ཡོད། །
འོད་འཛམ་བུ་གླིང་ང་ཤར་བཏང་ན། །
དགུང་ཉི་མ་འགྱོ་རྒྱུ་མེད་ན་འདོད། །
མཛོ་དཀར་ཁྱ་ནག་ཁྱ་གཉིས་ཀ །
གཅིག་སྐྱུར་རྒྱུ་སྔོན་གི་ལས་རེད། །
མགོ་སྒུར་རེ་ལམ་ཞིག་དེད་ན། ། །
སྟོད་ཁྱ་ཡག་རྫ་ནས་ལོས་ཐུག །
ཐུག་ཐུབ་ཀི་སྨོན་ལམ་ངས་འདེབས། །
རོགས་ཞེ་མཐུན་སྡེ་ཆེན་དཀྱིལ་ན་ཡོད། །
ཚིག་བཤད་ནོ་རང་གི་སེམས་ན་ཡོད། །
ཚིག་བཤད་ལེ་རོགས་ག་རྩེ་བཏང་ན། །
རོགས་འུ་གཉིས་འགལ་རྒྱུ་མེད་ན་འདོད། །
རོགས་ཁ་མཐུན་ཞེ་མཐུན་གཉིས་ཀ །
གཅིག་སྐྱུར་རྒྱུ་སྔོན་གི་ལས་རེད། །
ཁ་བགད་ལེ་ལ་གཞས་བླངས་ན། །
སྡེ་ཆེན་པོའི་དཀྱིལ་ནས་ལོས་ཐུག །
ཐུག་ཐུབ་ཀི་སྨོན་ལམ་ངས་འདེབས། །
འབའ་མང་ར་དམག་ཀིས་བསྐོར་དུས། །
ཁྱོས་འདོ་རིག་རྟ་བོར་བློ་གཏོད། །
བློ་རྟ་ཡ་གཏད་ནས་མི་ཆོག །
ཁྱ་རིང་བོའུ་བ་བདག་བྱོས། །
བདག་བྱོས་ར་བདག་པོ་ཁྱོད་ཡིན། །
མཛོ་དཀར་ཁྱ་སྔོ་ཁྱ་གཉིས་ཀ །
སྟོད་བྱང་ལམ་བརྒྱུད་ལེ་འགྲོ་དུས། །
རྫ་ཁྱ་ཡག་གཅིག་ག་བློ་གཏོད། །
མཛོ་འུ་གཉིས་སྨོན་ལམ་དེར་འདེབས། །
གཏམ་མྱི་ཁ་སྡེ་ལ་གྲགས་དུས། །
134



རོགས་བྱི་ལི་བྱི་མོ་གཉིས་ཀ །
ས་སྡེ་ཆེན་བརྒྱུད་ལེ་འགྲོ་དུས། །
སྦྲ་མཐིང་སྨུག་གཅིག་ག་བློ་གཏོད། །
རོགས་འུ་གཉིས་སྨོན་ལམ་དེར་འདེབས། །
ཟླ་བཞི་བ་ལྔ་བ་ཚེས་ན། །
བྱ་ཁུ་ལོས་ཕྱི་སྐོར་རྒྱག་དུས། །
བྱིའུ་འཇོལ་མོར་དཀྱུས་གསུམ་ལོས་རྒྱག །
བྱ་ཁུ་ལོ་གསེར་གི་སྒྲོ་ཐུལ་ཅན། ། །
གསེར་སྒྲོ་ཐུལ་མིག་ག་ཡག་ནི་ཀི །
གསུང་ཅི་འབྱོན་རྣ་ཡ་སྙན་ནི་ཀི །
སྡོང་གཅིག་ག་འབབ་ཀི་སྨོན་ལམ་འདེབས། །
རོགས་ཆུང་ལོ་སྙིང་ལ་རྗེ་བོ། །
སྟག་ཤ་ར་ཡིད་ནས་མ་བརྗེད། །
ཟླ་བཞི་བ་ལྔ་བ་ཚེས་ན། །
ཕོ་ང་ཚོས་ཕྱི་སྐོར་རྒྱག་དུས། ། །
མ་ཁྱོད་ཚོར་དཀྱུས་གསུམ་ལས་རྒྱག །
རོགས་ཆུང་ལོ་དུང་གི་སོ་སྒོ་ཅན། །
ཕྱི་ཕོ་སྒོ་མིག་ག་ཡག་ནི་ཀི ། །
ཚིག་ཅི་བཤད་སེམས་མ་འབབ་ནི་ཀི །
ཁྱིམ་གཅིག་ག་འཛོམས་གི་སྨོན་ལམ་འདེབས། །
ཉ་གསེར་ལོ་སྙིང་ལ་རྗེ་བོ། །
ཁྱོད་མཚོ་མཐར་བརྒྱུད་ལ་ཤོག་ར། །
རྒྱ་ཉ་འཛིན་མང་ནོ་བདེན་རུང་། །
མཚོ་གཡས་སྐོར་རྒྱག་ག་ང་ཡོང་། །
སྟོད་གངས་དཀར་གངས་རི་བསམས་ན། །
རི་མཐོན་པོར་འགོ་རྒྱུ་སྐྲག་ཀི ། །
དབྱར་དྲུག་པའི་བཞུས་དར་བསམས་ན། །
གཅིག་མ་འགོས་བློ་ཐབས་མེད་ཀི །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་མཐར་བརྒྱུད་ལ་ཤོག་ར། །
གཏམ་མི་ཁ་ངན་ནོ་བདེན་རུང་། །
སྡེ་གཡས་སྐོར་རྒྱག་ག་ང་ཡོང་། །
---
སྡེ་ཆེན་པོའི་མི་ཁ་བསམས་ན། །
རོགས་འུ་གཉིས་ཐུག་རྒྱུ་སྐྲག་ཀི །
ཞེ་སྣང་བ་མཐུན་ཚུལ་བསམས་ན། །
གཅིག་མ་ཐུག་བློ་ཐབས་མེད་ཀི །
རྟ་ཡག་པ་གཡུ་ལུང་ཐང་ན་ཡོད། །
དགྲ་ཇག་པ་རི་གསུམ་རྩེ་ན་ཡོད། །
རྟ་ཇག་པའི་ལག་ག་ཤོར་སོང་ན། །
ས་ལུང་གསུམ་མདོ་ནས་སྒུག་རྒྱུ་བྱེད། །
བྱིའུ་འཇོལ་མོ་སྙིང་ལ་རྗེ་བོ། །
བྱ་ཁུ་ལོ་ཡིད་ནས་མ་བརྗེད། །
རོགས་ཡག་པ་སྡེ་ཆེན་གྲོང་ན་ཡོད། །
གཏམ་མི་ཁ་ཕྱོགས་བཞི་མཚམས་ན་ཡོད། །
135



གཏམ་མི་ཁའི་དབང་ང་ཤོར་སོང་ན། །
སྡེ་འདི་ནས་འཁོར་བ་སྐྱོང་རྒྱུ་བྱེད། །
རོགས་ཆུང་ལོས་སྡེ་རི་བརྒྱུད་དྲ། །
ཕྱི་ན་ཟླར་མགོ་སྐོར་གཏོང་ང་། །
རོགས་ཐུག་ཀི་སྟབས་ཀ་ངས་སྒྲིག ། །
-
-
-
-
རྟ་ཡོད་ནོ་ཁུ་དཀར་རྐྱང་ཡིན། །
རྒྱུག་གོམ་པ་འཕྲུལ་འཁོར་རླུང་ཡིན། །
རྟ་བསྐྱུར་རེ་འགྲོ་དོན་མེད་ཀི །
ང་ཡོད་ནོ་ཆུང་འདྲིས་རོགས་ཡིན། །
ཞེ་སྣང་བ་འཇའ་ཚོན་དར་ཡིན། ། །
རོགས་བསྐྱུར་རེ་འཇོག་དོན་མེད་ཀི ། །
སྟོད་དབུས་གཙང་ལྷ་སའི་ཁྲོམ་ནས། །
ཡར་འཁོར་ན་ལྷ་ཁང་དགུ་ཐོག་རེད། །
མར་འཁོར་ན་འདུ་ཁང་སུམ་ཐོག་རེད། །
ལྷ་མཇལ་ན་བར་སྐབས་འདི་རེད། །
སང་ཕྱི་ལོ་མཇལ་རྒྱུ་ཟེར་ན། །
དབང་གཉེར་བའི་ལག་ག་ཤོར་འགྲོ །
ལྷ་བྱམས་པ་མཇལ་ཐག་རིང་འགྲོ །
སྟོད་རྒྱ་གར་ཡུལ་གི་ཁུ་ལོ། །
ནགས་རྒྱ་རྫོང་ཡིད་ནས་མ་བརྗེད། །
ཟླ་བཞི་བ་ཚེས་ན་ཁྱོད་བལྟ། །
སྡེ་ཆེན་པོ་དཀྱིལ་གི་རོགས་ལོ། །
རོགས་ཆུང་ལོ་ཡིད་ནས་མ་བརྗེད། །
གྲོང་རྩེ་བ་འདུས་ན་ཁྱོད་བལྟ། །
ས་མདོ་སྨད་རྩེ་རའི་གྲོང་ནས། །
ཡར་འཁོར་ན་དྲིན་ཅན་ཕ་མ་རེད། །
མར་འཁོར་ན་ཁ་ཡ་ན་ཟླ་རེད། །
རོགས་རྩེ་ན་བར་སྐབས་འདི་རེད། །
སང་ཕྱི་ལོ་རྩེ་རྒྱུ་ཟེར་ན། །
དབང་རྩེ་བའི་ལག་ག་ཤོར་འགྲོ །
རོགས་འུ་ཚོ་རྩེ་ཐག་རིང་འགྲོ །
སྲབ་བསིལ་མས་བསྒགས་ནོ་མ་སྡུག །
ལྕག་ཕྲ་མོས་བྲབ་ནོ་མ་སྒྲེང་། །
རྟ་འདོ་བས་སྤང་རི་བརྒྱུད་དྲ། །
ཕྱི་རྟ་བརྒྱར་མགོ་སྐོར་གཏོང་ང་། །
རྟ་རྒྱུག་ཀི་སྟབས་ཀ་ངས་སྒྲིག ། །
ནགས་རྒྱ་རྫོང་སིལ་ཏོག་སྨིན་བཏང་ཐལ། །
སིལ་ཟ་ན་བར་སྐབས་དེ་རིང་རེད། །
སིལ་བར་སྐབས་འདི་ལ་མ་ཟོས་ན། །
སིལ་ལོ་མ་རླུང་གིས་འཁུར་འགྲོ་གི །
མགོ་སིལ་ཏོག་ས་ལ་ལྷུང་འགྲོ་གི །
དེ་ཡིན་ན་ཟ་ཐག་རིང་འགྲོ་གི ། །
ཡུལ་ཕ་མས་བཀག་ནོ་མ་སྡུག །
སྡེ་ཆེན་པོའི་མི་ཁར་མ་སྨྲེང་། །
136



སྡེ་ཨ་ལོང་ཁུག་ནས་ཐུག་རྒྱུ་བྱེད། །
ལམ་རིང་ཐུང་ཤོར་ན་སྒུག་རྒྱུ་བྱེད། །
ཚེ་རིང་ཐུང་ཤོར་ན་སྔོན་ལས་རེད། །
རོགས་ཆུང་ལོ་ན་ཚོད་སྨིན་བཏང་ཐལ། །
རོགས་རྩེ་ན་བར་སྐབས་དེ་རིང་རེད། །
བར་འདི་ནས་རོགས་ལོ་མ་རྩེ་ན། །
མ་ཁྱོད་ཚོ་གནས་ཡ་བུད་འགྲོ་གི །
ཕོ་ང་ཚོས་ཆུང་མ་བཙལ་བཏང་གི །
དེ་ཡིན་ན་རྩེ་ཐག་རིང་འགྲོ་གི །
གསེར་ནག་བུམ་པའི་ཁ་ན། །
རྨ་བྱའི་སྒྲོ་གོར་ལྷང་རེད། །
ལྷང་གསུམ་སྣང་ང་བུད་ན། ། །
ངས་ཡང་ཡང་བལྟས་ན་འདོད་ཀི ། །
ཁྱོད་མཚོ་མགོ་སྐོར་གི་ངང་དམར་བྱོས། །
ང་མཚོ་མཐའ་སྐོར་གི་ངང་སྐྱ་བྱེད། ། །
མཚོ་སྔོན་པོའི་དཀྱིལ་ནས་ཐུག་རྒྱུ་བྱེད། །
རླབས་སྐྱ་མོས་ཐུག་ལོང་མ་བྱིན་ན། ། །
སུ་ཡིན་རུང་སྡུག་སྣང་མེད་ནི་བྱེད། །
མར་ལྟོས་སྡེ་ཆེན་དཀྱིལ་ན། །
ཆུང་དུས་རོགས་ལོ་ལྷང་རེད། །
ལྷང་གསུམ་ལྷང་ང་བུད་ན། །
ངས་ཚིག་གསུམ་བཤད་ན་འདོད་ཀི །
ཁྱོད་སྡེ་མགོ་སྐོར་གི་བྱི་མོ་བྱོས། །
ང་སྡེ་ལུང་ཉུག་ཀི་བྱི་ལི་བྱེད། །
སྡེ་ཆེན་པོའི་དཀྱིལ་ནས་ཐུག་རྒྱུ་བྱེད། །
དགྲ་ནག་པོས་ཐུག་ལོང་མ་བྱིན་ན། །
སུ་ཡིན་རུང་སྡུག་སྣང་མེད་ནི་བྱེད། །
སྟོད་རྒྱ་གར་བྱ་རྒྱལ་ཁུ་བྱུག
སྤྲིན་ནག་པོའི་མངའ་ཡོག་ཞིག་ནས། །
གཤོག་རྒྱང་ངེ་འཕུར་རེ་ཡོང་ན། །
ང་བྱིའུ་ཆུང་འཇོལ་མོ་ཟེར་ནོ། །
འཕུར་འདོད་རུང་རླུང་འཚུབ་སྔོན་རེད། །
འབབ་འདོད་རུང་ཚེར་མའི་མགོ་རེད། །
ཁྱོད་མཚོ་མགོ་སྐོར་གི་ངང་དམར་བྱོས། །
ང་མཚོ་མཐའ་སྐོར་གི་ངང་སྐྱ་བྱེད། །
མཚོ་ཁ་ཞེང་བརྒྱུད་ལ་ཐུག་རྒྱུ་བྱེད། །
བྱ་མགྱོགས་དལ་ཤོར་ན་སྒུག་རྒྱུ་བྱེད། །
ཚེ་རིང་ཐུང་ཤོར་ན་སྔོན་ལས་རེད། །
སྡེ་ཆེན་པོ་གྲོང་གི་རོགས་ལོ། །
གཏམ་མི་ཁའི་མངའ་ཡོག་ཞིག་ནས། །
ཁ་བགད་ལེ་རྩེ་གི་ཡོང་ན། །
ང་ཞང་བཟང་ཚ་མོ་ཟེར་ནོ། །
འགྲོགས་འདོད་རུང་ཕ་མའི་རྩིབས་རེད། །
བསྒྱུར་འདོད་རུང་ཆུང་དུས་རོགས་རེད། ། །
ཁྱོད་སྡེ་ཆེན་དཀྱིལ་གི་བྱི་མོ་བྱོས། །
ང་སྡེ་ལུང་བརྒྱུད་ཀི་བྱི་ལི་བྱེད། །
137



དགུང་ཨ་སྔོན་ཕོ་བྲང་ནང་ནས། །
སྤྲིན་དཀར་བོའི་དཀྱིལ་འཁོར་ཐོག་ཀི །
དྲོད་ཉི་མའི་འོད་ཁང་ནང་ནས། །
འབྲུག་ལྗང་ལོའི་སྐུ་ལུས་བདེ་ན། ། །
བྱ་རྨ་བྱའི་ཡིད་སེམས་དགའ་ཡོད། །
ངས་རོགས་ལོར་ཚིག་གསུམ་བཤད་ནོ། །
ནམ་ཡིན་རུང་གླེང་གི་བསྡད་ཡོད། །
ཡུལ་ཕ་མས་འཇིགས་ཤིག་བསྐྱེད་ནོ། །
ངའི་ཡིད་ནས་བརྗེད་རྒྱུ་མེད་ཀི །
སྡེ་ཆེན་པོའི་ཕོ་བྲང་ནང་ནས། །
རོགས་ན་ཟླའི་དཀྱིལ་འཁོར་ཐོག་གི །
ཡུལ་ཕ་མའི་འོད་ཁང་ནང་ནས། ། །
རོགས་ཆུང་ལོའི་སྐུ་ལུས་བདེ་ན། ། །
མ་ང་ཚོའི་ཡིད་སེམས་དགའ་ཡོད། །
སྟོད་རྒྱ་གར་པི་ར་གླིང་དྲུག་རེད། །
བོའུ་ཡག་པ་ཁ་ཐོག་མིག་ཐོག་རེད། །
བོའུ་གཟུ་འདུག་ད་རུང་མི་ཤེས་གི །
བོའུ་ཡུན་གིས་ཁུར་ར་ཡུན་གིས་བལྟ། །
ཤིང་སྐྱེས་ཡག་སྟག་ཤིང་ཕྲ་མོ། །
ཁྱོས་བཀུག་ཀི་ལྷུ་བཞི་སྒ་ཆ། ། །
རྟ་འདོ་བའི་རྒྱབ་བ་གྲུབ་ཡོད། །
རོགས་ཆུང་ལོ་ལྷ་སྐུ་རང་བྱོན་རེད། །
རོགས་ཡག་པ་ཁ་ཐོག་མིག་ཐོག་རེད། །
ཞེ་མཐུན་འདུག་ད་རུང་མི་ཤེས་གི །
རོགས་ཡུན་གིས་འགྲོགས་ག་ཡུན་གིས་བལྟ། །
ལུས་སྐྱེ་གཟུགས་འཛོམས་གི་ཆུང་འདྲིས། །
ཁྱོས་བཤད་ནོ་ཁ་ཚིག་སྙན་མོ། །
རོགས་ཆུང་ལོའི་སེམས་མ་གྲུབ་ཡོད། །
མ་ཁྱོད་ཚོ་དངུལ་དཀར་མཆོད་རྐོང་བྱོས། །
སྟག་ཤ་ར་མཆོད་མེའི་སྡོང་གསེས་བྱེད། །
རླུང་བསེར་བུ་གཡུག་རུང་གཟིམ་མེད་བྱེད། །
མ་ཁྱོད་ཚོང་ཞང་བཟང་ཚ་མོ་བྱོས། །
སྟག་ཤ་ར་ཕ་བཟང་བུ་ཚ་བྱེད། །
གཏམ་མི་ཁ་འཁོར་རུང་འགལ་མེད་བྱེད། །
ང་རྫ་རི་བརྒྱུད་ལེ་ཡོང་དུས། །
ངས་རྫ་ཆུ་ཁམ་གསུམ་འཐུངས་ནོ། །
ནམ་ཡིན་རུང་གླེང་གི་བསྡད་ཡོད། །
འབྲོང་བྲེ་ལོས་འཇིགས་ཤིག་བསྐྱེད་ནོ། །
ངའི་ཡིད་ནས་བརྗེད་རྒྱུ་མེད་ཀི །
རྫ་ཁྱ་ཡག་གཡས་ལུང་གཡོན་ལུང་རེད། །
འབྲོང་བྲེ་ལོ་རང་མགོ་རང་རྒྱལ་རེད། །
རྩྭ་ཆི་ཡེ་ཟ་ན་ཟ་རྐྱང་རེད། །
ཆུ་ཆི་ཡེ་འཐུང་ན་འཐུང་རྐྱང་རེད། །
ང་སྡེ་ཆེན་དཀྱིལ་ནས་ཡོང་དུས། །
138



དོན་དམ་པས་རྩེ་རྔ་ངས་སྐྱོངས། །
སྡེ་ཆེན་པོ་གཡས་ལུང་གཡོན་ལུང་རེད། །
སྟག་ཤ་ར་མི་རྐྱང་རྟ་རྐྱང་རེད། ། །
རོགས་ཆི་ཡེ་འགྲོག་ན་འགྲོག་རྐྱང་རེད། །
ཚིག་ཆི་ཡེ་འཤད་ན་འཤད་རྐྱང་རེད། ། །
ང་མཇལ་བ་ཆོས་དད་ཆེ་ནི་ཀི །
སྟོད་དབུས་ལམ་བརྒྱུད་ལ་ན་ནིང་རེད། །
མགོ་གསེར་ཏོག་འབུལ་བ་ད་ལོ་རེད། །
ལྷ་མཇལ་གི་ཉི་མ་དེ་རིང་རེད། །
མཚོ་གནམ་མདོག་འདྲ་གི་ཁ་ན། །
ན་ལྗང་མདོག་འདྲ་གི་གཞུང་ན། །
ནང་བྱ་བརྒྱས་སྐད་སྙན་སྒྲོག་རུང་། །
བྱ་ཁུ་ལོའི་གསུང་སྐད་ལྷང་རེད། ། །
ང་རྩེ་བ་རྩེ་འདང་ཆེ་ནི་ཀི །
ས་སྡེ་ཆེན་བརྒྱུད་ལ་ན་ནིང་རེད། །
རོགས་ཆུང་ལོ་རིག་ག་ད་ལོ་རེད། །
རོགས་རྩེ་གི་ཉི་མ་དེ་རིང་རེད། །
སྡེ་མར་ཁུ་འདྲ་གི་ནང་ན། །
ན་མེ་ཏོག་འདྲ་གི་གཞུང་ན། །
ནང་རོགས་བརྒྱས་ལ་ལ་བླངས་རུང་། ། །
རོགས་ཆུང་ལོའི་གསུང་སྐད་ལྷང་རེད། །
འབྲུག་དགུང་ནས་གྲགས་ནི་མི་ཚད་ཀི །
ཆར་སྤང་ང་བབས་བེ་ཐོན་བཏང་ཐལ། །
ང་སྐྱེས་གི་མེ་ཏོག་སྐྱིད་རྒྱུ་རེད། །
སྟོད་དབུས་གཙང་ཡུལ་གི་ང་ཡིན། །
གདུགས་སེར་པོ་བསྐོར་ནོ་ང་མིན། །
སེར་གྱིག་གེ་བན་ཆུང་རྒྱབ་ནས། །
ཆོས་མགུར་མ་གསུང་ནོ་ང་ཡིན། །
ཞེ་བསམ་པས་མཇལ་འདོད་ཡོད་ན། ། །
དོན་དམ་པས་མཇལ་ཁ་ངས་འཇོག །
རོགས་གྲོང་ན་ཡོད་ནོ་མི་ཚད་ཀི །
ཁ་ལ་གཞས་བླངས་ངེ་ཐོན་བཏང་ཐལ། །
ང་བྱི་མོའི་སྣང་བ་སྐྱིད་རྒྱུ་རེད། །
ས་སྡེ་ཆེན་དཀྱིལ་གི་ང་ཡིན། །
ཕྱི་ཕོ་སྒོ་ཅན་པོ་ང་མིན། །
ནང་ན་ཟླའི་རྩེ་རོགས་རྒྱབ་ནས། །
ཚིག་དོན་ཆེན་བཤད་ནོ་ང་ཡིན། །
ཞེ་བསམ་པས་རྩེ་འདོད་ཡོད་ན། །
ཡར་བལྟས་གི་ཨ་སྔོན་དགུང་ན། །
བྱ་རྒོད་པོས་གནམ་འཕང་བསྟོད་ཀི །
དེའི་ཕྱོགས་ག་འདང་རྒྱག་མ་བྱེད། །
མར་བལྟས་གི་ནགས་ལུང་ཁུག་ན། ། །
བྱིའུ་འཇོལ་མོས་གསུང་སྙན་སྒྲོག་གི །
བྱ་འུ་གཉིས་དབང་སྐལ་འདི་ཡིན། །
139



ཡར་བལྟས་གི་ཚོ་དྲུག་གླིང་ན། །
གྲོང་རྩེ་བས་རྩེ་མགོ་སྡུད་ཀི །
དེའི་ཕྱོགས་ག་ཞེན་ཆགས་མ་བྱེད། །
མར་བལྟས་གི་རྩེ་ར་ནང་ནས། །
རོགས་འུ་གཉིས་ལ་གཞས་ལེན་འདྲ། ། །
རོགས་འུ་གཉིས་དབང་སྐལ་འདི་ཡིན། །
ཁ་དགོད་ལ་ཚིག་གསུམ་ཤོད་དྲ། །
ཁྱིམ་གཅིག་ཀི་ཐོབ་བྱ་མེད་རུང༌། །
རོགས་རྩེ་གི་བུ་ལོན་ལོས་འཁོར། །
བྲག་རང་སྐྱེས་བྲག་དཀར་ཐེམ་ན། །
བྲག་བྲག་སྐད་གྲགས་ན་རླུང་རེད། །
བྱ་ཐང་དཀར་འབབ་འདོད་ཡོད་ན། །
རླུང་བྲག་སྐད་གྲགས་ནོ་སྐྱོན་མེད། །
མཚོ་སྔོན་པོ་གསེར་མཚོ་ཁ་ནས། །
གསེར་སེར་བོའི་སྡོང་བོ་སྐྱེས་ཡོད། །
དངུལ་དཀར་བོའི་འབྲས་བུ་ཐོགས་ཡོད། །
བྱ་འུ་གཉིས་བསམ་པ་འཁོར་ཡོད། །
བྱ་འབབ་ཀི་སྨོན་ལམ་བཏབ་ཡོད། །
ས་སྡེ་ཆེན་ཚོ་དྲུག་གྲོང་ན། །
གཏམ་མི་ཁ་འཁོར་ནོ་ཁ་རེད། །
རོགས་འུ་གཉིས་རང་མཐུན་ཡིན་ན། །
གཏམ་མི་ཁ་འཁོར་ནོ་སྐྱོན་མེད། །
ས་སྡེ་ཆེན་རྩེ་རའི་གྲོང་ན། །
སྦྲ་གཡུང་དྲུང་སྒོ་བཞི་བརྒྱངས་ཡོད། ། །
རས་དཀར་པོའི་ཡོལ་བ་འཐེན་ཡོད། ། །
རོགས་འུ་གཉིས་བསམ་པ་འཁོར་ཡོད། །
ཁྱིམ་གཅིག་ག་སྨོན་ལམ་བཏབ་ཡོད། །
རྟ་ངང་ཆུང་སྐྱེས་ཡག་ཅན་པོ། །
ཁྱོད་རྟ་བརྒྱ་རྟ་མང་གྲུབ་ནས། །
རྟ་མི་ཐུག་ཅན་པོ་བྱོས་ར། ། །
ངའི་ཚེ་གཅིག་བློ་རྟ་རྩིབས་ནས། །
སྒ་མི་སྟོད་ཁ་བོ་ངས་བྱེད། །
ས་བྱང་ལམ་བཅད་ལེ་རྒྱུག་དུས། །
ཁྱོའི་ཡན་གྱི་བློ་རྟ་ང་མེད། །
བྲག་དམར་བོ་བྲག་དམར་ཐེམ་གི །
བྱ་དཀར་རོ་ཐང་དཀར་རྒོད་པོ། །
ཡར་འཕུར་ར་ནམ་འཕང་བསྟོད་དྲ། །
དགུང་སྔོན་མོའི་ཐོབ་བྱ་མེད་རུང་། །
བྱ་གཤོག་རྩལ་བུ་ལོན་ལོས་འཁོར། །
རོགས་ཆུང་ལོ་ཞེ་འདང་ཅན་པོ། །
ཁྱོད་རོགས་བརྒྱ་རོགས་མང་གྱབ་ནས། །
རོགས་མི་རྩེ་ཁ་བོ་བྱོས་ར། ། །
ངའི་རྒྱུ་བྱིན་ཆུང་མའི་རྩིབས་ནས། །
ཚིག་མི་བཤད་ཁ་བོ་ངས་བྱེད། །
ས་རང་སྡེ་རི་ཆེན་མཐའ་གི ། །
ཞེ་རང་མཐུན་ཞེ་མཐུན་ཆུང་ལོ། །
140



སྲབ་བཟུང་ངེ་བསུ་གི་ང་ཡོང་། །
ས་ཡོག་བརྒྱུད་ལ་འགྲོ་དུས། །
ཁྱོའི་ཡན་གི་འདང་ཆེན་ང་མེད། །
ངའི་ཞེ་མཐུན་ན་ཟླའི་ཆུང་ལོ། །
སྡེ་ཆེན་པོ་གྲོང་ནས་རྩེ་དུས། །
ཚིག་བཤད་ལ་རྩེ་གི་ང་ཡོང་། །
སྟོད་དབུས་གཙང་ཡུལ་གི་གསེར་མགར། ། །
ཁྱོས་ལྷ་ཁང་གསེར་ཁང་བཞེངས་ན། །
ཕྱི་གསེར་ཏོག་རི་མོ་གསལ་དགོས། །
བར་དགུ་ཐོག་ཁང་པ་མཐོ་དགོས། །
དེ་མིན་ན་བཞེངས་གི་མ་འདུག །
ཡར་བལྟས་ན་བྲག་དམར་བྱ་ཡག་ཀི །
དེའི་ནང་གི་བྱ་རིགས་སྐད་ཡག་ཀི །
བྱ་འཁོར་རེས་འབབ་རེས་ཁྱོས་བྱེད་ན། །
བྱ་ལྷ་བྱའི་རེ་བ་ངས་འཛིན། །
ས་སྡེ་ཆེན་གྲོང་གི་དགའ་ལོ། །
ཁྱོད་འདང་ཅན་རོགས་ལ་རྩེ་ན། །
ཚིག་དོན་ཆེན་རོགས་ལ་བཤད་དགོས། །
ཚིག་བཤད་ནོ་ཐོག་ནས་འདུག་དགོས། །
དེ་མིན་ན་རྩེ་གི་མ་འདུག །
མར་བལྟས་ན་སྡེ་ཆེན་གྲོང་ཡག་ཀི །
དེའི་ནང་གི་རོགས་ལོའི་ཚིག་ཡག་ཀི །
རོགས་རྩེ་རེས་ལེན་རེས་ཁྱོས་བྱེད་ན། །
རོགས་ཚེ་འགྲོགས་རེ་བ་ངས་འཛིན། །
མཚོ་སྔོན་པོའི་ནང་ལུང་ལུག་རེད། །
ལུག་གཡང་དཀར་རྒྱན་ཆ་བལ་རེད། །
ལུག་འཚོ་གི་རེ་བ་མེད་རུང༌། །
བལ་འབྲེག་ཀི་སྟབས་ཀ་ལོས་འགྲིག །
དབྱར་དྲུག་པའི་མེ་ཏོག་གསེར་ཆེན། །
སེར་གྱི་ལེར་བཀད་ན་ཡག་ཀི །
འབུ་སྦྲང་མའི་སྣང་བ་སྐྱིད་ཀི །
དགུན་བཅུ་བ་ཡོད་ནོ་བརྗེད་ཐལ། །
སྡེ་ཆེན་པོ་ནང་ལུང་རོགས་རེད། །
རོགས་ཆུང་ལོའི་རྒྱན་ཆ་འདང་རེད། །
ཁྱིམ་བཟང་ཚང་རེ་བ་མེད་རུང་། །
རོགས་རྩེ་གི་སྟབས་ཀ་ལོས་འགྲིག །
ས་སྡེ་ཆེན་གྲོང་གི་རོགས་ལོ། །
ཁ་བགད་ལེ་རྩེ་ན་སྐྱིད་ཀི །
རོགས་ཆུང་ལོའི་སྣང་བ་བསོ་གི །
ཁྱིམ་བཟའ་བ་ཡོད་ནོ་བརྗེད་ཐལ། །
རྟ་འདོ་བ་སྙིང་ལ་རྗེ་བོ། །
སྟོད་བྱང་ལམ་བཅད་ལེ་རྒྱུག་དུས། །
ཤ་ཡུ་མོ་ཤེའུ་ཐིག་ཅན་པོ། །
141



ཁྱོད་རྫ་རི་བསྐོར་རེ་འགྲོ་གི །
ཁྱོས་སྨན་རྩྭ་དེད་ལེ་ཟ་གི །
དོན་དམ་པའི་རྫ་ཆུ་འཐུང་གི །
ཁྱོད་དེ་ཡེ་བསྡད་ན་སྐྱིད་ཀི ། །
ས་སྡེ་ཆེན་མར་ཁུའི་ཐང་གི ། །
རོགས་ཆུང་ལོ་དུང་སོ་ཅན་པོ། །
ཆེ་རྒན་པ་བརྩི་བཀུར་བྱེད་དགོས། །
ཆུང་གཞོན་པ་བྱམས་སྐྱོང་བྱེད་གོས། །
རོགས་ཆེ་ཆུང་མེད་ལ་རྩེ་དགོས། །
རོགས་ཆུང་ལོ་ཞེ་འདང་སྒོ་ཅན་པོ། །
ཁྱོད་སྡེ་རུ་བསྐོར་རེ་འགྲོ་གི །
ས་སྡེ་ཆེན་དཀྱིལ་ནས་རྩེ་གི །
དོན་དམ་པའི་སྣང་བ་མཐུན་གི །
ཁྱོད་དེ་ཡེ་བསྡད་ན་སྐྱིད་ཀི །
དགུང་ཨ་སྔོན་ཁ་རི་ཉུག་དུས། །
ངའི་གོན་པ་ཡིད་འོང་འཇའ་ཡིན། །
ངའི་ཞོན་པ་ཕོ་ཆུང་འབྲུག་ཡིན། །
ངའི་འདོད་པ་དལ་མོའི་ཆར་ཡིན། །
ཆར་བབས་དུས་དོན་བྱ་འགྲུབ་ནི། །
ནགས་རྒྱ་རྫོང་ཙན་དན་རྫོང་ནས། །
ཤིང་སྐྱེས་ནོ་མིག་ག་ཡག་ཀི ། །
སྡོང་འཛུགས་རྒྱུའི་བསམ་པ་མིན་གི །
གཅིག་གཅོད་ཀི་བསམ་པ་ང་མེད། །
སྡེ་ཆེན་པོ་ཁ་རི་ཉུག་དུས། །
ངའི་གོན་པ་ཁམ་ནག་ཕྲུག་ཡིན། །
ངའི་ཞོན་པ་འདོ་རིག་རྟ་ཡིན། །
ངའི་འདོད་པ་བྱི་མོ་ཁྱོད་ཡིན། །
ཁྱོད་འགྲོགས་ན་དོན་བྱ་འགྲུབ་ནི། །
ས་སྡེ་ཆེན་མར་ཁུའི་ཐང་ནས། །
རོགས་ཆུང་ལོ་མིག་ག་ཡག་ཀི །
རོགས་འགྲོགས་ཀི་བསམ་པ་མིན་གི །
གཅིག་འགལ་གི་བསམ་པ་ང་མེད། །
བྱ་རྨ་བྱ་གོས་མདངས་ཅན་པོ། །
སྒོ་ལྗང་ལོ་གསེར་ནག་ལཉྫ་ཅན། །
ཆུ་རྨ་ཆུ་ཁ་ནས་སྡོད་དྲ། ། །
བྱ་ཁྱེད་ཚོར་བློ་རྩེ་ངས་གཏོད། །
དགུང་ཨ་སྔོན་ཁྲི་གདུགས་ཀླད་ཀི ། །
དགུང་ཉི་མ་གསེར་མདོག་འཁོར་ལོ། །
ནངས་སྔ་མོའི་དྲོད་ཚད་སྙོམས་དགོས། །
དགོང་ཕྱི་དྲོ་འོད་སྣང་ཡོད་དགོས། །
ས་ཉིན་སྲིབ་མེད་ལ་ཤར་དགོས། །
སྨན་བུ་མོ་བྱུར་མདངས་ཅན་པོ། །
རྒྱན་འདོགས་ཆ་གསེར་མདོག་མ་བོ། །
ས་སྡེ་ཆེན་གྲོང་ནས་སྡོད་དྲ། །
མ་ཁྱེད་ཚོར་བློ་རྩེ་ངས་གཏོད། །
142



ཤིང་གསར་སྐྱེས་གསོམ་དཀར་རྩེ་མོར། །
བྱ་ཁུ་ལོ་མིན་ན་བྱ་མེད། །
ཆར་ཟིལ་མ་མིན་ན་མགྲོན་མེད། །
དགྲ་ཇག་པ་ངན་རུང་བོའུ་ཡོད། །
རོགས་ངེད་གཉིས་ཐུག་ཀི་བློ་ཡོད། །
ངའི་ཡ་ཆུང་གངས་དཀར་སེམས་ན། །
རོགས་ཞེ་མཐུན་མིན་ན་རོགས་མེད། །
ཁ་ལ་ལ་མིན་ན་མགྲོན་མེད། །
གོས་འཁོར་ལོ་མ་བོའི་ནང་ན། །
ཕྱི་ཕྲུག་ཁྱུ་རི་མོ་འབབ་ཀི །
ཕྱི་ཕྲུག་ཁྱུ་རི་མོ་བབ་ན། །
ཁྱོད་གོས་ལྭ་རྙིང་གི་བར་ར། །
གོས་གོན་ནས་འདུག་ན་འདོད་ཀི །
དགུང་འཇའ་གུར་ཕུག་ཀི་གཞལ་ཡས་ནས། །
འབྲུག་ལྗང་ཁྲ་གྲགས་གེ་ཆར་ཞིག་བབས། །
སྤང་སྔོ་ལོ་སྔོན་མོའི་གཞལ་ཡས་ནས། །
ན་མེ་ཏོག་མར་ཁུ་འཁྱིལ་འཁྱིལ་རེད། །
ང་ཁ་ཁྱམ་བྱི་ལིའི་རྩིབས་ན། །
ཁྱོད་བྱི་མོ་བསོ་སྣང་ཡོད་ཀི །
ཁྱོད་བྱི་མོ་བསོ་སྣང་ཡོད་ན། །
ཕོ་ངེད་ཚོ་རྒས་རག་ཅིག་ག །
ཁྱོད་འགྲོགས་གེ་བསྡད་ན་འདོད་ཀི །
སྡེ་ཆེན་པོ་ཚོགས་ཀི་རྩེ་ར་ནས། །
རོགས་ཁ་མཐུན་ཞེ་མཐུན་འགྲོགས་ཤིག་བཟུང་། །
ཁ་དུང་སོ་སུམ་ཅུའི་གཞལ་ཡས་ནས། །
ཚིག་སྙན་མོ་མགུར་མ་གསུང་གསུང་རེད། །
སྟོད་ཉག་ཆེན་ཉག་ཁའི་དཔའ་མཁར། །
བསྟོད་མི་ཐུབ་འདང་རྒྱག་མེད་ཀི །
རི་ཉག་ཆེན་མཐོ་རུང་ལམ་ཡོད། །
རྡོ་གཡའ་མ་ངན་རུང་ཐབས་ཡོད། །
མགོ་མདའ་ཤིང་བསྟོད་ཀི་བློ་ཡོད། །
རྫ་ཁྱ་ཡག་ཁ་ཞེང་གྱེན་རེད། །
ན་གོར་མོ་ཡང་ཞེང་ཐུར་རེད། །
སྨུག་སོ་ལོ་ལོ་ཞིག་འཐིབས་ནོ། །
ཆགས་མ་བཞག་ཅི་ཡིན་མི་ཤེས། །
ཆགས་བཞག་ག་འདང་ཞིག་རྒྱོབས་ར། །
ངའི་གངས་དཀར་སེམས་གི་སྨུག་རེད། །
སྨུག་འཐིབས་དོན་ཆུང་ལོ་ཁྱོད་རེད། །
རོགས་ཁྱོད་ཚོའི་ལས་དོན་མིན་ན། །
སྨུག་རང་ང་འཐིབས་དོན་མེད་ཀི །
ས་སྡེ་ཆེན་ཆུང་འདྲིས་རོགས་ལོ། །
ཐུག་མི་ཐུབ་འདང་རྒྱག་མེད་ཀི །
ས་ཁ་ཐག་རིང་རུང་རྟ་ཡོད། །
སྡེ་ཆེན་པོའི་ཁ་ཞེང་གྱེན་རེད། །
ནང་ན་ཟླའི་ཡང་ཞེང་ཐུར་རེད། །
143



ཆར་སོ་ལོ་ལོ་ཞིག་འབབ་ནོ། །
ཆགས་མ་བཞག་ཅི་ཡིན་མི་ཤེས། །
ཆགས་བཞག་ག་འདང་ཞིག་རྒྱོབས་ར། །
ངའི་ཁྱ་ཆེན་མིག་ཀི་ཆུ་རེད། །
ཆུ་བཞུར་དོན་རོགས་ལོ་ཁྱོད་རེད། །
རོགས་ཆུང་ལོའི་ལས་དོན་མིན་ན། །
ཆུ་རང་ང་བཞུར་དོན་མེད་ཀི །
ངའི་དཀར་ཡོལ་འབྲུག་མའི་ནང་ང་། །
སུ་ཡིན་ན་ལྟུད་ཀི་མ་འདུག །
འགངས་མ་ལྟུད་ཟེར་ནི་མིན་འདྲ། །
སོ་སུམ་ཅུར་གྲིབ་ཁ་ཕོག་འགྲོ །
ངའི་ཞེ་མཐུན་ན་ཟླའི་ཆུང་ལོ། །
སུ་ཡིན་ན་རྩེ་གི་མ་འདུག །
འགངས་མ་རྩེ་ཟེར་ནི་མིན་ང་ །
ལུས་འབྱུང་བཞིར་གྲིབ་ཁ་ཕོག་འགྲོ །
མཚོ་སྔོན་པོ་མཐའ་ཀ་སྤང་རེད། །
སྤང་སེར་པོ་འདབས་མ་ལུག་རེད། །
ལུག་མཚེར་མོའི་རྒྱན་ཆ་བལ་རེད། །
བལ་འགྱུ་ལི་མ་བཤིག་སྡོད་དྲ། །
བལ་འབྲེག་ཀི་སྟབས་ཀ་ལོས་འགྲིག །
ཨ་ཡག་ཁྱ་ཡག་རྫ་ནས། །
རྭ་ཡག་པ་བྲེ་སེར་འབྲོང་མོ། །
མགོ་རུ་ཐུར་ཟངས་ཐུར་འདྲ་བོ། །
སྤང་སེར་བོར་བརྡར་གི་མ་འདུག །
འབྲོང་རང་གི་རྭ་ཁ་ཟད་འགྲོ །
སྡེ་ཆེན་པོ་མཐའ་ཀ་སྦྲ་རེད། །
སྦྲ་མཐིང་སྨུག་རྒྱན་ཆ་རོགས་རེད། །
རོགས་ཆུང་ལོ་རྒྱན་ཆ་ཚིག་རེད། །
ཁ་ཚིག་གསུམ་མ་བརྗེད་སྡོད་དྲ། །
རོགས་ཐུག་ཀི་སྟབས་ཀ་ལོས་འགྲིག །
ཨ་ཡག་སྡེ་ཡག་གྲོང་ནས། །
ཚིག་ཡག་གི་ཆུང་འདྲིས་དགའ་ལོ། །
ཁ་ཚིག་གསུམ་དར་སྐུད་འདྲ་བོ། ། །
ཕྱོགས་གཞན་ན་འཐེན་གི་མ་འདུག །
རོགས་རང་གི་ཁ་ལས་མེད་འགྲོ །
རི་རང་སྐྱེས་ཤེལ་དཀར་མཆོད་རྟེན། །
དགུང་ཨ་སྔོན་སྤྲིན་དཀར་ཐོད་ལ་ཟུངས། །
སྤྲིན་ཐོད་ལ་བཟུང་ན་དྭངས་རྒྱུ་མེད། །
རོགས་རང་སྐྱེས་ཞེ་མཐུན་ཆུང་ལོ། །
རོགས་ཆུང་ལོའི་ཞེ་འདང་ཡིད་ལ་ཟུངས། །
འདང་ཡིད་ལ་བཟུང་ན་བརྗེད་རྒྱུ་མེད། །
144
ཤིང་གསར་སྐྱེས་གསོམ་དཀར་སྡོང་བོ། །
བྱ་གཞན་པ་འབབ་ཀི་མ་འཇུག །
ང་ལན་རེར་འཁོར་རེ་ཡོང་དུས། །
ངས་ཅི་བསམ་གསོམ་དཀར་ཁྱོད་ཡིན། །
ཁྱོད་ཡིན་ནོ་ཁྱོས་ར་ལོས་ཤེས། །



རོགས་ཆུང་ལོ་ཁ་ཚིག་ཅན་པོ། །
རོགས་གཞན་པ་བཏུད་ཀི་མ་འཇུག །
ང་ལན་རེ་འཁོར་རེ་ཡོང་དུས། །
ངས་ཅི་བསམ་རོགས་ལོ་ཁྱོད་ཡིན། །
ཁྱོད་ཡིན་ནོ་ཁྱོས་ར་ལོས་ཤེས། །
ཕོ་ང་ཚོ་མ་བརྗེད་ཡིད་ལ་ཟུངས། །
བརྗེད་འགྲོ་བ་ཟེར་ནི་མིན་འདྲ། །
ས་སྡེ་ཆེན་བརྒྱུད་ལེ་འགྲོ་དུས། །
རོགས་རིགས་འདྲ་རིག་ན་བརྗེད་འགྲོ །
སྨད་མདོ་ཁམས་སྒང་དྲུག་ས་ནས། །
ཤར་དུང་རི་དཀར་པོར་མ་མཇལ། །
ངས་མཇལ་ན་སྡིག་སྒྲིབ་ཨེ་དག །
ངས་མཇལ་རུང་སྡིག་སྒྲིབ་མ་དག་ན། །
སྟོད་ལྷ་ཁང་གུར་ཁང་ནང་ན། །
ང་མིང་འཕྱས་གཏོང་གི་ལྷ་ཡོད། །
སྟོད་བྲག་རི་རི་གི་རྩེ་མོ་ནས། །
ཁྱོད་བྱ་ཆེན་གདང་ང་འབབ་འབབ་བྱོས། །
ང་རྒྱ་རྫོང་ནགས་ཀི་ཡང་རྩེ་ནས། །
བྱ་ཁུ་བྱུག་སྔོན་མོ་གྲགས་གྲགས་བྱེད། །
བྱ་འབབ་སའི་བྲག་རི་མི་གཅིག་རུང་། །
སིལ་ཟ་བའི་སྡོང་མགོ་གཅིག་ནི་བྱེད། །
སྡེ་ཆེན་པོ་མར་ཁུའི་གྲོང་ནས། །
རོགས་མིང་ཆེན་རྩེ་བ་མ་འགྲོགས། །
རོགས་འགྲོགས་ན་རྔ་མ་ཨེ་ཡོད། །
རོགས་འགྲོགས་གེ་རྔ་མ་མེད་ན། །
ས་མར་ལྟོས་སྡེ་ཆེན་དཀྱིལ་ན། །
ང་མིང་འཕྱས་གཏོང་གི་རོགས་ཡོད། །
ས་སྡེ་ཆེན་སྡེ་བའི་དཀྱིལ་ནས། །
རོགས་ཆུང་ལོ་ཉི་འོད་རྒྱག་རྒྱག་བྱོས། །
དགུང་ཉི་མ་ཚང་ང་འགྱ་དུས་ན། །
ང་བྱི་མོ་ཟླ་བ་ཤར་ཤར་བྱེད། །
རོགས་འདུག་སའི་སྡེ་ལུང་མི་གཅིག་རུང་། །
གླུ་བླངས་ངེ་རྩེ་ས་གཅིག་ནི་བྱེད། །
རྒོད་ཐང་དཀར་གཤོག་སྣེ་སྔོན་པོ་ཅན། །
མཚོ་སྔོན་པོ་མ་བརྗེད་ཡིད་ལ་ཟུངས། །
བརྗེད་འགྲོ་བ་ཟེར་ནི་མིན་འདྲ། །
དགུང་ནམ་འཕང་བསྟད་ལེ་འཕུར་དུས། །
མཚོ་རིགས་འདྲ་རིག་ན་བརྗེད་འགྲོ །
སྟོད་དབུས་གཙང་ཆོས་ར་ཡར་འཁོར་རེད། །
ཆོས་གསུང་གི་བླ་མ་མར་འཁོར་རེད། །
ཚོགས་ཆེན་དགེ་བསྐོས་རང་འཁོར་རེད། །
དེའི་བར་ནས་མཇལ་ཁ་དཀའ་མོ་རེད། །
ས་སྡེ་ཆེན་སྡེ་བ་ཡར་འཁོར་རེད། །
ཞེ་མཐུན་གྱི་ཆུང་ལོ་མར་འཁོར་རེད། །
དགྲ་ནག་པོ་བྱི་ལི་རང་འཁོར་རེད། །
མ་བུ་མོ་བྱུ་རུའི་རྣ་ཚར་ཅན། །
145



དེའི་བར་ནས་རྩེ་ཁ་དཀའ་མོ་རེད། ། །
ཉ་གསེར་མའི་དག་ག་དོན་དག་ག ། །
ངས་ཆུ་འོག་དར་འོག་ཉུག་ནི་ཀི ། །
ངའི་གཤོག་སྣེ་དར་ར་འབྱར་སོང་ཟིག །
སྡུག་ད་རུང་བཏགས་ཀ་འདོད་མེད། །
སྡུག་བཏགས་གེ་བཏགས་ངོ་ཡོད་ན། ། །
སྡུག་འདི་མོ་འདག་རབས་ཡོད་ནི་རེད། །
རོགས་ཆུང་ལོའི་དག་ག་དོན་དག་ག །
མ་བུ་མོས་སྡེ་མཐའ་ཉུག་ནི་ཀི །
ཕྱི་སྡེ་བའི་མྱི་ཁ་འཁོར་གོ་ཀི །
སྡུག་ད་རུང་བཏགས་ག་འདོད་མེད། །
སྡུག་བཏགས་ཀི་བཏགས་ངོ་ཡོད་ན། །
སྡུག་འདི་མོ་འདག་རབས་ཡོད་ནི་རེད། །
146



བཞི་བ། ཞེ་མཐུན་པའི་སྐོར།
ང་དྲང་དྲང་ཁྱོད་ལ་ཨེ་དྲང་། །
ང་དྲང་དྲང་ཁྱོད་ལ་དྲང་ན། །
ང་དབུས་སྨྱུག་སེར་པོའི་དྲང་ཡིན། །
དེའི་ཕན་གི་དྲང་ཞིག་མེད་ནོ། །
བཤད་ཆེད་དགོས་ཁྱོས་ར་ལོས་ཤེས། །
མཐུན་པ་ལེན་ན་མཐུན་པ་ལེན། །
མཐུན་པ་སྙན་མོ་ཚིག་ག་ལེན། ། །
ཚིག་སྡེ་ཆེན་གྲོང་ནས་བཤད་ན། །
རོགས་ཁ་མཐུན་ཞེ་མཐུན་གཉིས་ཀ །
གྲོང་རྩེ་རའི་དཀྱིལ་ཡ་འདུས་གི །
ནང་ན་ཟླའི་གྱབ་ནས་མཐུན་གི །
ང་མཐུན་མཐུན་ཁྱོད་ལ་ཨེ་མཐུན། །
ང་མཐུན་མཐུན་ཁྱོད་ལ་མཐུན་ན། །
ང་ཞེ་མཐུན་རོགས་ལོའི་མཐུན་ཡིན། །
འདིའི་ཕན་གི་མཐུན་པ་མེད་ནོ། ། །
བཤད་ཆེད་དགོས་ཁྱོས་ར་ལོས་ཤེས། །
རོགས་ཁྱོད་ཚོ་ཁིས་ཆེན་ལབ་རྩེ་བྱོས། །
ཕོ་ང་ཚོ་སྔོན་གི་བསངས་ཁྲི་བྱེད། ། །
སེམས་བསམ་པ་བསངས་དུད་དཀར་པོ་རེད། །
མཐུན་སོང་ན་དེ་ཡ་མཐུན་པ་རེད། །
མཐུན་པ་ལེན་ན་མཐུན་པ་ལེན། །
མཐུན་པ་དཀར་པོ་དུང་ང་ལེན། །
དུང་ཚོགས་ཁང་ཀླད་ནས་བུས་ན། །
བན་ཆོས་ཡོད་ཆོས་མེད་གཉིས་ཀ །
ཆོས་ཚོགས་ཁང་གཅིག་ག་འདུས་གི །
རྗེ་བླ་མའི་མདུན་ནས་མཐུན་གི །
རོགས་ཁྱོད་ཚོ་དྲིན་ཆེན་ཕ་མ་བྱོས། །
ཕོ་ང་ཚོ་མཆན་གི་བུ་ཕྲུག་བྱེད། །
སེམས་བསམ་པ་ཕ་མ་བུ་ཕྲུག་རེད། །
མཐུན་སོང་ན་དེ་ཡ་མཐུན་པ་རེད། །
རོགས་ཁྱོད་ཚོ་འདོ་རིག་རྟ་བོ་བྱོས། །
མ་ང་ཚོ་རྒྱབ་ཀི་ས་ཆ་བྱེད། །
147



སེམས་བསམ་པ་རྒྱུག་ར་གོམ་པ་རེད། །
མཐུན་སོང་ན་ཀ་གི་རང་བཞིན་རེད། །
ནང་ན་ཟླའི་གྲུབ་ནས་ཐུག་ནི་བྱེད། །
ཞེ་ཁ་ཚིག་བར་ནས་མཐུན་ནི་བྱེད། །
རོགས་དེ་ཡེ་མཐུན་ན་འགལ་མེད་ཡིན། །
རོགས་ཁྱོད་ཚོ་གོས་ཆེན་ཚ་རུ་བྱོས། །
མ་ང་ཚོ་ཁ་གི་སྒྲོག་བུ་བྱེད། །
སེམས་བསམ་པ་བཟོ་སྐུད་ཕྲ་མོ་རེད། །
མཐུན་སོང་ན་ཀ་གི་རང་བཞིན་རེད། །
རི་མཐོན་པོ་བཀྲ་ཤིས་ལྷ་རི་རེད། །
མཐའ་བསྐོར་རེ་མེ་ཏོག་སྟོང་ལྡན་རེད། །
འབུ་སྦྲང་མའི་བསམ་པ་རང་འགྲུབ་རེད། །
ཤིང་གསོམ་དཀར་ཉག་ཕྲན་མདའ་མོ་གཅིག ། །
བྱ་གླག་མོ་སྒྲོ་དཀར་འདབ་མ་གཉིས། །
སྐྱེས་ཡུལ་མི་གཅིག་ཁ་ཁ་རེད། ། །
གཞུ་མཆོག་དཀར་སྟེང་ནས་མཐུན་པ་རེད། །
སྡེ་ཆེན་པོ་གཡུང་དྲུང་སྒོ་བཞི་རེད། །
རོགས་ཆུང་ལོ་མེ་ཏོག་པདྨ་རེད། །
བུ་བུ་མོའི་བསམ་པ་རང་འགྲུབ་རེད། །
སྡེ་ཆེན་གྲོང་གི་བྱི་མོ་གཅིག །
སྡེ་མཐའ་སྐོར་གི་བྱི་ལི་གཉིས། །
སྐྱེས་ཡུལ་མི་གཅིག་ཁ་ཁ་རེད། །
ཚིག་སྙན་མོ་སྟེང་ནས་མཐུན་པ་རེད། །
སྟོད་དབུས་གཙང་ལྷ་ཤིང་མགོ་ནས། །
སྒོ་སེར་པོས་ཉི་ཟླ་གཡོལ་ནོ། །
ས་རྒྱ་གར་ཡུལ་གི་བྱ་རེད། །
བྱ་རྨ་བྱའི་ཡིད་སེམས་དྲང་ན། ། །
སྒོ་ང་ཚོའི་རང་བཞིན་ཀ་ཡིན། །
ཁྱོད་ཐང་དཀར་རྒོད་པོའི་སྒྲོ་བྱོས། །
ང་ཉག་ཕྲན་ཤིང་གི་མདའ་བྱེད། །
གཞུ་མཆོག་དཀར་སྟེང་ནས་མཉམ་འགྲོག་
བྱེད། །
མདའ་གཞུ་ཐིག་ཁ་ནས་མཉམ་མཐུན་བྱེད། ། །
མདའ་དེ་ཡེ་འཕང་ན་འཆོར་མེད་ཡིན། །
སྡེ་ཆེན་པོ་བཀྲ་ཤིས་འཁྱིལ་ནས། །
ཁ་བགད་ལེ་ཚིག་གསུམ་བཤད་ནོ། །
ལྷ་རྗེ་བཙུན་སྒྲོལ་མའི་གསུང་རེད། །
རོགས་ཁྱོད་ཚོ་ཡིད་སེམས་དྲང་ན། །
མ་ང་ཚོའི་རང་བཞིན་ཀ་ཡིན། །
ཁྱོད་སྡེ་ཆེན་གྲོང་གི་བྱི་ལི་བྱོས། །
ང་ཕ་མའི་རྩིབས་ཀྱི་བྱི་མོ་བྱེད། །
སྟོད་གངས་དཀར་གངས་རི་དར་རེད། །
དར་ཡིན་རུང་དཀར་པོ་དུང་རེད། །
དུང་དཀར་པོ་ཁངས་གི་མདོག་རེད། །
148



རོགས་ཞེ་མཐུན་གཞན་གི་མི་རེད། །
གཞན་ཡིན་རུང་མཆིན་པའི་ཤ་རེད། །
ཤ་མཆིན་པ་རོགས་ཀི་འདང་རེད། །
ངས་སྔ་ཁྱ་ཆེན་མིག་གིས་འཚོས། །
ཕྱི་དྲོ་གངས་དཀར་སེམས་གིས་འཚོས། །
ངའི་འཇིག་རྟེན་སྐྱེས་ལུས་ཤིག་ག །
ངས་དེ་འདྲའི་འཚོ་སྐྱོང་བྱས་ནི་མེད། །
རི་གང་མཐོ་ཚང་མ་འདང་མེད། །
ཤར་རྨ་རྒྱལ་དུང་རིར་འདང་ཆེ། །
འདང་རང་ང་ཆེ་ནི་མིན་འདྲ། །
དབྱར་ཟླ་གསུམ་གངས་གིས་འཛིན་གི །
དགུན་ཟླ་གསུམ་སྨུག་པ་འཐིབས་ཀི །
འདང་ལྷག་པ་ཚེ་དོན་དེ་ཡིན། །
ངས་རྟ་བརྒྱ་རྟ་མང་མིག་གིས་འཚོས། །
ངའི་གྱི་ལིང་གྲོང་རྒྱ་སེམས་གིས་འཚོས། །
རྟ་བརྒྱ་བོ་མིག་ཀིས་མ་འཚོས་ན། །
རྟ་ཁེར་མོ་འཚོ་ས་མི་འགྲོ་གི །
ངས་རོགས་བརྒྱ་རོགས་མང་མིག་ཀིས་འཚོས། །
ཞེ་མཐུན་དགའ་ལོ་སེམས་གིས་འཚོས། །
རོགས་བརྒྱ་བོ་མིག་གིས་མ་འཚོས་ན། །
རོགས་ཁེར་མོ་འཚོ་ས་མི་འགྲོ་གི །
རོགས་རྩེ་རྩེ་ཚང་མ་འདང་མེད། །
ཆུང་དུས་དགའ་ལོར་འདང་ཆེ། །
འདང་རང་ང་ཆེ་ནི་མིན་འདྲ། །
ས་ཁ་ཐག་རིང་རུང་ཁྲེལ་ཡོད། །
གཏམ་མི་ཁ་ངན་རུང་ཞེ་མཐུན། །
འདང་ལྷག་པ་ཚེ་དོན་དེ་ཡིན། །
སྟོད་གཡུ་ལོ་རྟ་རའི་ནང་ནས། །
ཁྱོད་འདོ་སིང་གྲོ་རྒྱ་ཟེར་ནོ། །
ངས་སྔ་དྲོ་སྟོད་ལུང་ན་ནས་འཚོས། །
ཕྱི་དྲོ་སྨད་ལུང་སྤང་ནས་འཚོས། །
ངའི་འཇིག་རྟེན་སྐྱེས་ལུས་ཤིག་ག །
ངས་དེ་འདྲའི་འཚོ་སྐྱོང་བྱས་ནི་མེད། །
ཆུ་རྨ་ཆུ་སྔོན་མོ་ཁ་གི །
བྱ་རྨ་བྱ་གསེར་ལྡན་འཁོར་ལོ། །
ཁྱོའི་གཡུ་སྒྲོ་ལྗང་ཤ་ཅན་པོར། །
གོས་འབྲུག་མ་ཞིག་ཀི་འདང་ཡོད། །
ཁྱོའི་མགོ་ཡི་གསེར་སྒྲོ་སེར་པོ། །
གསེར་བུམ་པ་ཞིག་ག་ཁྱད་མེད། །
ས་སྨད་ཕྱོགས་སྡེ་ཆེན་གྲོང་གི །
རོགས་ཆུང་ལོ་སྙིང་ལ་རྗེ་བོ། །
ཁྱོའི་ཁ་གི་སྙན་མོ་ཚིག་གསུམ། །
ང་དྲིན་ཆེན་ཕ་མའི་འདང་ཡོད། །
སྐྱེ་ལུས་སྨྱུག་མ་ཚིགས་དྲུག །
ངས་རང་ཡུལ་རང་སྡེ་གྲོང་ནས། །
ཁྱོད་ཞེ་མཐུན་ཆུང་དུས་རོགས་ལོ། །
149



ངའི་དམར་ཆུང་སྲོག་ག་ཁྱད་མེད། །
དབྱར་ཆར་ཆུ་བབས་རུང་ནོགས་མེད་ཡིན། ། །
ནོགས་སོང་ན་སྐྱེ་བ་གཞུག་མ་རེད། །
རྨ་ཕ་རིའི་ནགས་ལུང་སྐེ་ནས། །
ཤིང་ཡག་པ་གསོམ་དཀར་སྡོང་བོ། །
ཁྱོའི་ཕན་གི་ལྕང་མ་གླང་མ། །
ཕྱི་སྡེ་བས་གཅོད་ཀི་ཟེར་དུས། །
ཁྱོས་བདེན་གི་མ་འདོད་རྫུན་ཡིན། །
ངའི་ཡིད་སེམས་གསོམ་དཀར་ཤིང་ཡིན། །
རོགས་ངེད་གཉིས་བར་གི་ཞེ་འདང༌། །
ཡུལ་ཕ་མས་བྱིན་ནི་མ་རེད། །
རོགས་རང་གི་སྣང་བ་མཐུན་ནི་རེད། །
གཏམ་མི་ཁ་ངན་རུང་འགལ་མེད་ཡིན། །
འགལ་དགོས་ན་སྐྱེ་བ་གཞུག་མ་རེད། །
རྨ་ཕ་རིའི་སྡེ་ཆེན་གྲོང་ནས། །
རོགས་ཆུང་ལོ་སྙིང་ལ་རྗེ་བོ། །
ཁྱོའི་ཕན་གི་ཁ་ཡ་ན་ཟླ། །
ཕྱི་སྡེ་བས་འགྲོག་ཀི་ཟེར་དུས། ། །
ཁྱོས་བདེན་གི་མ་འདོད་རྫུན་ཡིན། །
ངའི་ཡིད་སེམས་འདང་ཆེན་རོགས་ཡིན། །
ཆུ་མགོ་གངས་དཀར་རྫ་ན་ཡོད། །
ཆུ་རྔ་རྒྱ་མཚོའི་གཏིང་ན་ཡོད། །
ཆུ་བཞུར་རེ་ཐོན་རག་ཞིག་ག །
ཆུ་གང་ཡིན་སྐོམ་རུང་མི་འཐུང་། །
རོགས་ཆུང་ལོ་སྡེ་ཆེན་གྲོང་ན་ཡོད། །
ཚིག་སྙན་མོ་རང་གི་སེམས་ན་ཡོད། །
རོགས་ངོ་མ་ཐུག་རག་ཞིག་ག །
རོགས་གང་ཡིན་མཐུན་རུང་མི་རྩེ། །
བྱུ་རུ་དམར་ཆུང་རྡོ་རེད། ། །
རྡོ་ཡིན་རུང་རྒྱ་མཚོའི་གཏིང་རེད། །
བཙོང་ཤེས་ན་དཀར་པོ་དངུལ་རེད། །
ཆུང་དུས་རོགས་ལོ་གཞན་རེད། །
གཞན་ཡིན་རུང་ན་ཟླའི་རོགས་རེད། །
མཐུན་སོང་ན་མཆིན་པའི་ཤ་རེད། །
སྟོད་རྒྱ་གར་ཡུལ་གི་ཁུ་ལོ་གཅིག །
སྨད་རྒྱ་རྫོང་ནགས་ཀི་ཤུག་སྡོང་གཉིས། །
འགྲོག་དགོས་པ་མེད་དྲུང་ལས་དབང་རེད། །
ཟླ་བཞི་བ་ཚེས་དུས་མཉམ་འདུག་རེད། །
བྱ་འབབ་སའི་ཤུག་སྡོང་མ་སྐམ་ན། །
དུས་ནམ་བཞིས་འགྱུར་ལྡོག་མ་བསྟན་ན། །
བྱ་འུ་གཉིས་ནགས་ནས་མཉམ་འདུག་རེད། །
བྱ་རྨ་བྱའི་རྒྱབ་ཀི་གཡུ་ཐིག །
མི་ལྷ་བཟོས་བྲིས་ནི་མ་རེད། །
བྱ་རང་གི་ལུས་ཡ་གྲུབ་ནི་རེད། །
150



ས་སྟོད་ཕྱོགས་སྡེ་གི་བུ་ཚ་གཅིག ། །
ས་སྨད་ཕྱོགས་གྲོང་གི་བུ་མོ་གཉིས། །
འགྲོག་དགོས་པ་མེད་དྲུང་ལས་དབང་རེད། ། །
སྡེ་ཆེན་པོ་གྲོང་ནས་མཉམ་འདུག་རེད། ། །
ཚིག་སྔོན་བཤད་སྟེང་ནས་མ་འགྱུར་ན། ། །
ཞེ་སྣང་བའི་དར་ཐག་མ་ཆད་ན། །
རོགས་འུ་གཉིས་སྡེ་ནས་མཉམ་འདུག་རེད། །
དྲིན་ཆེན་ཕ་མ་ཡུལ་ནས་འགལ། །
རོགས་ཁྱོད་ལ་ངེད་གཉིས་ཕན་ཆད་ནས། །
གཅིག་མ་འགལ་མི་ཞིག་མེད་ནོ། །
རོགས་དགའ་ལོའི་སེམས་ན་ལོས་ཡོད། །
བྱ་རྒྱ་རྫོང་ནགས་ན་གྲགས་ཀོ་ཀི །
བྱ་ལོས་གྲགས་བཞི་བ་ལྔ་བ་རེད། །
གསུང་ལོས་སྙན་བཞི་བའི་ཁུ་བྱུག་རེད། །
དབྱར་དྲུག་ག་ཚེས་གི་དོན་མགོ་རེད། །
བོའུ་རྭ་རིང་ཁྱོད་ར་འུ་གཉིས་ཀས། །
ཤྭ་ཡུ་མོ་བསད་གྲངས་མང་ནི་ཀི ། །
ཚེ་ཕྱི་མའི་ཡུལ་ན་ཐར་ལམ་མེད། །
ལམ་མེད་རུང་མ་ཎི་འདོན་གི་མེད། །
རོགས་སྡེ་ཆེན་གྲོང་ན་རྩེ་གོ་ཀི །
རོགས་ལོས་རྩེ་བཅོ་ལྔ་ཉི་ཤུ་རེད། །
ཞེ་ལོས་མཐུན་འཇིག་རྟེན་སྣང་བ་རེད། །
ཁྱིམ་འཁོར་བ་སྐྱོང་གི་དོན་མགོ་རེད། །
རོགས་ཞེ་མཐུན་ཁྱོད་ར་འུ་གཉིས་ཀ །
ས་སྡེ་ཆེན་གྲོང་ནས་མཐུན་ནི་ཀི ། །
གཏམ་མི་ཁའི་ཁ་ནས་ཐར་ལམ་མེད། །
ལམ་མེད་རུང་མི་ཁ་གཞོལ་གི་མེད། །
ཇ་ལེབ་ཆེན་ཤོ་དྲུག་མ་བོ། །
འདང་བརྒྱབ་ན་ནགས་ལོ་ཤིང་རེད། །
སྐོལ་བཏང་ན་དམར་པོ་མཚལ་རེད། །
འཐུང་བཏང་ན་བདུད་རྩི་སྨན་རེད། །
ཆང་བདུད་རྩིའི་དོ་ཟླ་ཁྱོད་རེད། །
རྟ་འདོ་བ་ཞོན་གི་དོན་ཆེད་ལ། །
ངས་སྲབ་མདའ་རིང་མོ་ཁེར་བརྒྱུས་བྱས། །
གློ་ལ་རྨེད་ཐིག་ཉིས་བརྒྱུས་བྱས། །
སྒ་ལ་ཡོབ་ཆེན་ཕན་ཆད་ནས། །
གཅིག་མ་བརྒྱུས་ལས་ཤིག་མེད་ནོ། །
རྟ་འདོ་བའི་སེམས་ན་ལོས་ཡོད། །
རོགས་འདང་ཆེན་ཁ་ཚིག་ཅན་པོ། །
འདང་བརྒྱབ་ན་གཞན་གི་མི་རེད། །
ལོབས་སོང་ན་བསམ་ཕྱོགས་གཅིག་རེད། །
མཐུན་སོང་ན་མཆིན་པའི་ཤ་རེད། །
སྲོག་དམར་ཆུང་དོ་ཟླ་ཁྱོད་རེད། །
ཆུང་དུས་དགའ་ལོའི་དོན་ཆེད་ལ། །
གཏམ་ལ་མི་ཁ་རི་ནས་འཁུར། །
151



གནས་འགངས་ཆེན་དགོན་པའི་གླིང་ནས། །
ལྷ་མཇལ་འདོད་ལྟ་འདོད་ཡོད་དྲ། །
ནང་ཚོགས་ཆེན་དགེ་བསྐོས་བཙན་ནེ། །
གསུང་བཙན་པོ་བབས་ན་སྐྲག་ཀི །
བབ་ཡིན་ན་སྐྲག་རྒྱུ་ཅི་ཡོད། ། །
ཚོགས་གྲལ་གདན་བཀང་ངོ་བསམས་ནི། །
གླིང་སྡེ་བར་བཤད་རྒྱུ་མང་གི །
ཡུལ་ཕ་མས་བསམ་སྲོལ་བཙོག་ཀི །
རོགས་འུ་གཉིས་ཐུག་ཐབས་དཀའ་གི །
ངས་དེ་ཡིས་མ་ཡོང་ཟེར་ནི། །
རྟ་དཀར་པོ་སྤྲིན་དཀར་ལངས་འདྲ་བོ། །
རྟ་བཞོན་ནས་རྒྱུག་སྲོལ་བཤད་ལེ་ཅི། །
སྒ་བསྟད་ནོ་བློས་གི་མི་ཐོངས་གི །
སྡེ་ཆེན་པོ་རྩེ་རའི་གླིང་ནས། །
རོགས་རྩེ་འདོད་ཐུག་འདོད་ཡོད་དྲ། །
ཕྱི་སྡེ་བའི་མི་ཁ་བཙན་ནེ། །
ཚིག་ལྗིད་མོ་བཤད་ན་སྐྲག་གི །
བབ་ཡིན་ན་སྐྲག་དོན་ཅི་ཡོད། །
རོགས་ན་རྫ་བརྒྱ་བོ་བསམས་ནི། །
རོགས་ཆུང་ལོ་ལྷ་སྐུ་བཞེངས་འདྲ་བོ། །
རོགས་རྩེ་ནས་མཐུན་སྲོལ་བཤད་ལེ་ཅི། །
ཚིག་བཤད་ནོ་བློས་གི་མི་ཐོངས་གི །
སྨད་རྒྱ་ནག་ཕྱི་སྐོར་ནང་སྐོར་རེད། །
ནང་བསྐོར་རེ་ཤེལ་དཀར་མེ་ལོང་རེད། །
ཕྱི་མི་དགོས་མེ་ལོང་ཇེ་གསལ་རེད། །
ཤྭ་ཡུ་མོ་ཤོལ་ལ་མ་འབབ། །
རྩྭ་མེ་ཏོག་བསམ་མེ་མ་ཡོང་། །
འགངས་མ་ཡོང་ཟེར་ནི་མིན་འདྲ། །
ས་ཁ་སང་དེ་རིང་བར་ར། །
སྟོད་བོའུ་ལྗིད་རྔོན་པ་མང་གི །
སྨན་བོའུ་རྡེའུ་བསམ་སྲོལ་བཙོག་ཀི །
སྲོག་དམར་པོ་མཐར་ཁ་དཀའ་གི ། །
ངས་དེ་ཡེ་མ་ཡོང་ཟེར་ནི། །
གླིང་སྡེ་བ་ཕྱི་སྐོར་ནང་སྐོར་རེད། །
ནང་བསྐོར་རེ་ན་ཆུང་རོགས་ལོ་རེད། །
རྩེ་མི་དགོས་སྣང་བ་ཇེ་མཐུན་རེད། །
ཕོ་ཁྱོད་ཚོ་སྡེ་མཐའ་མ་ཉུག །
མ་ང་ཚོ་བསམ་མེ་མ་ཡོང་། །
འགངས་མ་ཡོང་ཟེར་ནི་མིན་འདྲ། ། །
ས་ཁ་སང་དེ་རིང་བར་ར། །
རྟ་འདོ་བ་ཨ་ལོང་མ་བོ། །
སྲབ་མདུད་པའི་ཡང་ལོང་ནང་ང་། །
རྒྱོའུ་རྒྱ་མོའི་རྣམ་ཤེས་འཁོར་ཡོད། །
འཁོར་ཡོད་ནོ་འདོ་བས་ཤེས་མེད། །
སྨན་བུ་མོ་སྐྱེས་གཟུགས་ཅན་པོ། །
152



ཁྱོའི་ཡ་ཆུང་ལྷ་ཁང་ནང་ང་། །
ཕོ་ང་ཚོའི་རྣམ་ཤེས་འཁོར་ཡོད། །
འཁོར་ཡོད་ནོ་རོགས་ལོས་ཤེས་མེད། །
ཞེ་སྣང་བ་མཉམ་འགྲོ་མཉམ་འདུག་རེད། །
ཁྱིམ་གཅིག་ན་རོགས་ལོ་མཐུན་པ་རེད། །
ང་གྱང་ཁའི་འཁོར་ལོ་མིན་རུང་། །
རླུང་བསེར་བུ་གཡུག་ཕྱོགས་ཤིག་གིས། །
ཁྱོད་ས་ཡ་འཁོར་ཕྱོགས་བདེ་གི །
བྱ་རྨ་བྱའི་སྒྲོ་གོར་ནང་ན། །
ལག་བདེ་གི་ལྷ་བཟོ་མེད་རུང་། །
སྒྲོ་གོར་མོས་མིག་དབང་འཕྲོག་ཀི །
ང་ཕ་བཟང་བུ་མོ་མིན་རུང་། །
ཚིག་སྙན་མོ་བཤད་ཕྱོགས་ཤིག་ཀིས། །
ཁྱོད་ས་ཡ་སྣང་བ་མཐུན་གི །
རོགས་ཆུང་ལོའི་གངས་དཀར་སེམས་ན། །
རྗེ་བླ་མའི་གསུང་སྐད་མེད་རུང་། །
ཚིག་སྙན་མོས་ཡིད་དབང་འཕྲོག་ཀི །
བྱིའུ་འཇོལ་མོ་ཞིང་ཁར་འབབ་དུས། །
རྡོ་གཟི་མོ་མ་འཕེན་ཞིང་བ་ཚོ། །
ངས་ལོ་ཡག་སྙེ་མ་བལྟ་འདོད་ཡིན། །
དེ་ཞོར་ནས་ལོ་འབུ་འཐུ་འདོད་ཡིན། །
སྟོད་དབུས་གཙང་ཕྱི་སྐོར་ནང་སྐོར་རེད། །
ནང་བསྐོར་རེ་ལྷ་ཕྲུག་དག་དག་རེད། །
ལྷ་ཚངས་མའི་བྱིན་རླབས་འདྲ་འདྲ་རེད། །
ཇོ་སེར་པོའི་བྱིན་རླབས་ལྷག་པ་རེད། །
སྟག་ཤ་ར་གྲོང་ང་འཁོར་དུས། །
ཚིག་སྡུག་མོ་མ་བཤད་ཆུང་འདྲིས་རོགས། །
སྡེ་ཆེན་པོ་གྲོང་ང་བལྟ་འདོད་ཡིན། །
དེ་ཞོར་ནས་རོགས་ལོར་ཐུག་འདོད་ཡིན། །
སྡེ་ཆེན་པོ་སྡེ་རུ་སྡེ་སྐོར་རེད། །
སྡེ་བསྐོར་རེ་རོགས་ལོ་དག་དག་རེད། །
རོགས་ཚང་མ་ཞེ་འདང་འདྲ་འདྲ་རེད། །
རོགས་ཆུང་ལོའི་ཞེ་འདང་ལྷག་པ་རེད། །
རྟ་འདོ་བ་གོམ་ཆེན་གོམ་ཆུང་རེད། །
ལམ་སྐྱ་མོ་མཉམ་འགྲོ་མཉམ་འདུག་རེད། ། །
ཐང་གཅིག་ན་འདོ་བ་མཐུན་པ་རེད། །
ངའི་གོས་ཆེན་གོང་བའི་ཁ་ན། །
གསེར་སྒྲོག་དངུལ་སྒྲོག་གཉིས་ཡོད། །
དུང་སྒྲོག་ཞིག་ར་གསུམ་ཡོད། །
འདིའི་ཡན་ན་རྩ་ཆེན་ང་མེད། །
དེའི་གཅིག་ཀི་བསམ་པ་ཁྱོད་འཇོག །
རོགས་ཆུང་ལོ་ལོ་ལམ་ཟླ་ལམ་རེད། །
153



མེ་བརྡབས་བེ་དོ་ཞིག་འཐེན་ནོ། །
ཇ་བསྐོལ་བེ་འཐུང་ནི་ཡན་རེད། །
ངའི་མགོ་སྦྲ་གྲུ་བཞིའི་ནང་ན། །
དྲིན་ཆེན་ཕ་མ་གཉིས་ཡོད། །
ཁྱིམ་ཆུང་མ་ཞིག་ར་གསུམ་ཡོད། །
འདིའི་ཡན་ན་རྩ་ཆེན་ང་མེད། །
དེའི་གཅིག་ཀི་བསམ་པ་ཁྱོད་འཇོག །
ང་འདང་ཆེན་རོགས་ལོར་ཐུག་གེ །
ཞེ་མཐུན་པའི་ཚིག་གསུམ་བཤད་ནོ། །
ཆོས་མ་ཎི་བཏོན་ནི་ཡན་རེད། །
ངའི་ཤེལ་དཀར་ཕྲེང་བའི་ནང་ན། །
བྱུ་དཀར་བྱུ་དམར་གཉིས་ཡོད། །
ཕྲེང་དཔོན་བརྩིས་ན་གསུམ་ཡོད། །
འདི་ཡན་ན་རྩ་ཆེན་ང་མེད། །
དེ་གཅིག་ཀི་འདང་ང་ཁྱོད་འཇོག །
ས་སྨད་ཕྱོགས་རྨ་ཆུའི་ཁ་ན། །
ངས་ལྕགས་ཀྱི་ཟམ་པ་འཕངས་ཡོད། །
ཟམ་ཐོག་རྡོ་གིས་མནན་ཡོད། །
ཆུ་རྨ་ཆུ་རྦ་རླབས་ཆེ་རུང༌། །
ཟམ་འཁུར་འགྲོ་ཡིད་ལ་མི་འདོད། །
ངའི་རྒྱ་མཁར་གྲུ་བཞིའི་ནང་ན། །
དྲིན་ཆེན་ཕ་མ་གཉིས་ཡོད། །
ཁྱིམ་བཟའ་བ་བརྩིས་ན་གསུམ་ཡོད། །
འདི་ཡན་ན་འདང་ཆེན་ང་མེད། །
དེ་གཅིག་ཀི་འདང་ང་ཁྱོད་འཇོག །
ས་མ་རུའི་སྡེ་ཆེན་གྲོང་ན། །
ངས་འདོད་ནི་རོགས་ཤིག་བཙལ་ཡོད། །
ཚིག་སྟེང་མནའ་ཡིས་བསྒགས་ཡོད། །
ཕྱི་སྡེ་བའི་མི་ཁ་བཙན་རུང་། །
རོགས་འགལ་འགྲོ་ཡིད་ལ་མི་འདོད། །
ངའི་སྒོ་ཞིང་གྲུ་བཞི་ནས་ཡིན། །
ནས་དྲུག་མོ་མི་བསམ་ཁྱོད་བསམས། །
ཁྱོད་ཡོད་ན་ནས་འབྲུ་ཞོར་རེད། །
--
དགུང་ཀ་ན་སྐར་མ་འོད་ཆེན་ཞིག །
ས་འདི་ན་མེ་ཏོག་རྩ་ཆེན་ཞིག །
ངས་རྩ་ཆེན་མེ་ཏོག་རིག་བཏང་ན། །
འོད་ཆེན་སྐར་མ་བརྗེད་འགྲོ་གི །
ངའི་དྲིན་ཆེན་ཕ་མ་ལྷ་ཡིན། །
ལྷ་བྱམས་པ་མི་བསམ་ཁྱོད་བསམས། །
ཁྱོད་ཡོད་ན་མཐུན་པ་ཞོར་རེད། །
སྡེ་ཀ་ན་མི་ཁ་དབང་ཆེན་ཞིག །
ས་འདི་ན་རོགས་ལོ་འདང་ཆེན་ཞིག །
ངས་འདང་ཆེན་རོགས་ལོ་རིག་བཏང་ན། །
ངས་གློག་དམར་མེ་ཆ་ཁ་ནས། །
154



དབང་ཆེན་མི་ཁ་བརྗེད་འགྲོ་གི །
སྟོད་རི་ཆེན་མགོ་གི་དར་ལྕོག་གཅིག །
རླུང་མ་གཡུག་བསེར་བུ་སྐྱོན་ཆེན་གཉིས། །
དེ་བར་གི་དར་ཐུག་མདུད་པ་ང་། །
སྐྲག་མི་དགོས་མདུད་པ་ཞིག་རྒྱུ་མེད། །
ཕོ་ཁྱོད་ཚོ་བཅོ་ལྔའི་ལྷ་ཟླ་བྱོས། །
མ་ང་ཚོ་འཛམ་གླིང་ཉི་མ་བྱེད། །
ཟླ་གུར་ཁང་འདྲ་ཞིག་ཁྱོད་ལ་རེད། །
འོད་དྲོད་ཁོལ་ཅན་ཞིག་ང་ལ་ཡིན། །
གཅིག་ཤར་རེ་ནུབ་རྒྱུ་མེད་ནི་བྱེད། །
སྤྲིན་ནག་པོས་འཆར་དབང་མ་བྱིན་ན། །
སུ་ཡིན་རུང་སྡུག་སྣང་མེད་ནི་བྱོས། ། །
ས་སྡེ་ཆེན་གྲོང་གི་རོགས་ལོ་གཅིག །
རོགས་མ་རྩེ་མི་ཁ་སྐྱོན་ཆེན་གཉིས། །
དེ་བར་གི་ཕ་བཟང་བུ་མོ་ང་། །
སྐྲག་མི་དགོས་བློ་སེམས་འགྱུར་རྒྱུ་མེད། །
ངའི་མགོ་སྦྲ་གྲུ་བཞི་མཁར་ཡིན། །
མཁར་གྲུ་བཞི་མི་བསམ་ཁྱོད་བསམ། །
ཁྱོད་བསམ་མེ་བསྡད་ན་ཨེ་ཆོག །
རོགས་ཁྱོད་ཚོ་ཕ་བཟང་བུ་ཚ་བྱོས། །
མ་ང་ཚོ་ཞང་བཟང་ཚ་མོ་བྱེད། །
ཡག་ཕོ་སྒོ་ཅན་ཞིག་ཁྱོད་ལ་རེད། །
རོགས་ཞེ་རྩེ་ཅན་ཞིག་ང་ལ་ཡིན། །
གཅིག་མཐུན་ན་འགལ་རྒྱུ་མེད་ནི་བྱེད། །
གཏམ་མི་ཁས་མཐུན་དབང་མ་བྱིན་ན། །
སུ་ཡིན་རུང་སྡུག་སྣང་མེད་ནི་བྱོས། །
ངའི་དྲིན་ཆེན་ཕ་མ་ལྷ་ཡིན། །
ལྷ་བྱམས་པ་མི་བསམ་ཁྱོད་བསམ། །
ཁྱོད་བསམ་མེ་བསྡད་ན་ཨེ་ཆོག །
དགུང་ཨ་སྔོན་གླིང་རི་གླིང་བརྒྱད་རེད། །
གླིང་བསྐོར་རེ་ཡོང་ནོ་འབྲུག་ཆུང་ཡིན། །
གླིང་བསྐོར་རེ་ཡོང་དབང་མ་བྱིན་ནོ། །
ཆགས་བཞག་ན་ཆུ་སྤྲིན་ནག་པོ་རེད། །
བྱ་རྨ་བྱ་སྨུག་ནག་ཐུལ་བ་ཅན། །
སྒོ་ལྗང་ནག་གསེར་གི་རི་མོ་ཅན། །
ཆུ་རྨ་ཆུ་བརྒྱུད་ལ་འགྲོག་ག་འགྲོ །
ཆུ་གཅིག་ག་བློ་རྩེ་གཏོད་ལ་འགྲོ །
སྡེ་ཆེན་པོ་གླིང་རི་གླིང་བརྒྱད་རེད། །
གླིང་བསྐོར་རེ་ཡོང་ནོ་ན་ཆུང་ཡིན། །
གླིང་བསྐོར་རེ་ཡོང་དབང་མ་བྱིན་ནོ། །
ཆགས་བཞག་ན་གླིང་ཡུལ་མི་ཁ་རེད། །
སྨན་བུ་མོ་བྱུ་རུའི་སྐེ་རྒྱན་ཅན། །
སྐེད་གློ་གཟར་དགུང་གི་ཉི་ཟླ་ཅན། །
སྡེ་ཆེན་པོ་བརྒྱུད་ལ་འགྲོག་ག་འགྲོ །
| ཁྱིམ་གཅིག་ག་བློ་རྩེ་གཏོད་ལ་འགྲོ །
155



མེ་ཏོག་ར་བའི་ནང་ན། །
ཆ་མཉམ་གི་མེ་ཏོག་སྐྱེས་ཡོད། །
སྐམ་མ་འགྲོ་དྲུག་པའི་ཙད་ཆེན། །
གསོད་མ་བཏང་དགུ་བའི་བད་ནག །
ངས་མེ་ཏོག་ལྷ་ལ་འབུལ་དགོས། །
ལྷ་གཅིག་ག་གསོལ་བ་འདེབས་དགོས། །
རོགས་ཆུང་ལོ་སྙིང་ལ་རྗེ་བོ། །
ཁ་དགོད་ལ་ཚིག་གསུམ་ཤོད་དྲ། །
ཁྱིམ་བཟའ་བའི་ཐོབ་བྱ་མེད་རུང་། །
ཞེ་སྣང་བའི་ཐོབ་བྱ་ལོས་ཡོད། །
དགུང་སྔོན་གནམ་ན་སྐར་མདའ་ཞིག །
དོག་མོ་ས་ན་མེ་མདའ་ཞིག །
སྐར་མདའ་མེ་མདའ་ཅི་ཤེས་ར། །
ངས་ལོས་མཐུན་སྨོན་ལམ་རྒྱག་རྒྱུ་ཡིན། །
སྡེ་ཆེན་པོ་རྩེ་རའི་ནང་ན། །
ཆ་མཉམ་གི་རོགས་ལོ་གཉིས་ཡོད། །
འགོག་མ་བཏང་དྲིན་ཆེན་ཕ་མ། །
གཏོར་མ་བཏང་ཁ་ཡ་ན་ཟླ། །
ངས་མི་བརྗེད་ཚིག་གསུམ་བཤད་ཡོད། ། །
ཁྱིམ་གཅིག་ག་སྨོན་ལམ་འདེབས་དགོས། །
རང་སྡེ་གྲོང་ན་ཞེ་མཐུན་གཅིག །
གཞན་སྡེ་གྲོང་ན་ཁ་མཐུན་ཞིག །
ཁ་མཐུན་ཞེ་མཐུན་ཅི་ཤེས་ར། །
ངས་ལོས་མཐུན་སྨོན་ལམ་རྒྱག་རྒྱུ་ཡིན། །
སྦྲ་མཐིང་སྨུག་སྒོ་དར་ཅན་པོ། །
སྦྲ་ཕུབ་ཤེས་ལྟེབ་ཤེས་བྱོས་ར། །
ཚེ་གང་གི་མགོ་སྦྲ་ལོས་ཉན། །
རོགས་ཆུང་ལོ་སྙིང་ལ་རྗེ་བོ། །
ཚིག་བཤད་ཤེས་གཏམ་ཤེས་བྱོས་ར། །
ཚེ་གང་གི་ཚེ་འགྲོགས་ལོས་ཉན། །
རྟ་རྔོག་ཐོག་བརྒྱ་གི་ནང་ན། །
རྟ་འདོ་བའི་ཡན་ཞིག་མེད་ཀི །
ཆགས་བཞག་ན་དུད་འགྲོ་ཟོག་རེད། །
ཞོན་བཏང་ན་ནམ་མཁའི་བྱ་རེད། ། །
བཙོང་བཏང་ན་དངུལ་སྲང་སྟོང་རེད། །
རྟ་འདོ་བའི་ལོ་རྒྱུས་དེ་རེད། །
རྒོད་ཐང་དཀར་སྙིང་ལ་རྗེ་བོ། །
ཡར་འཕུར་ར་ནམ་འཕང་སྟོད་དྲ། །
གསེར་ཉི་མའི་ཐོབ་བྱ་མེད་རུང་། །
བྲག་བྱ་ཚང་ཐོབ་བྱ་ལོས་ཡོད། །
རོགས་ན་ཟླ་བརྒྱ་གི་ནང་ན། །
རོགས་ཞེ་མཐུན་ཡན་ཞིག་མེད་ཀི །
ཆགས་བཞག་ན་ཐང་གི་མི་རེད། །
ཁ་ཚིག་གསུམ་དམ་པའི་ཆོས་རེད། །
འགྲོག་བཏང་ན་མཚོན་པའི་ཤ་རེད། །
156



རོགས་ཞེ་མཐུན་ལོ་རྒྱུས་དེ་རེད། །
དམར་ལམ་མེ་འབར་ནོ་སྔོན་ལས་རེད། །
མཚོ་ལྗང་ལོ་གཡུ་མཚོ་འཁྱིལ་འདྲ་རེད། །
ཉ་གསེར་མིག་བྱུ་རུའི་པཱ་ཏྲ་རེད། །
ཆགས་བཞག་ན་ཁྱོད་ར་འུ་གཉིས་རེད། །
ཞེ་མཐུན་ན་ཀ་གི་རང་བཞིན་རེད། །
རོགས་ཁྱོད་ཚོ་དངུལ་དཀར་དབང་ས་བྱོས། །
ཕོ་ང་ཚོ་སོ་འཛིན་མ་ནོ་བྱེད། །
ཞེ་སྣང་བ་སྨུག་ལོང་དོ་བ་རེད། །
སྨུག་རྒྱང་ངེ་འཐེན་ནོ་སྔོན་ལས་རེད། །
སྨན་བུ་མོ་ལྔ་བའི་མེ་ཏོག་རེད། །
སྟག་ཤ་ར་གསེར་གི་སྦྲང་མ་རེད། །
ཆགས་བཞག་ན་ཁྱོད་ར་འུ་གཉིས་རེད། །
ཞེ་མཐུན་ན་ཀ་གི་རང་བཞིན་རེད། །
དགུང་ཉི་མ་གསེར་ནག་པཱ་ཏྲ་ཅན། །
གསེར་སེར་པོའི་པཱ་ཏྲ་ཡག་ནི་ཀི །
ལ་ལུང་ང་ཤར་ན་མི་འདོད་ཀི ། །
-
རོགས་ཆུང་ལོ་དུང་གི་སོ་སྒོ་ཅན། །
སོ་སུམ་ཅུའི་སོ་སྒོ་ཡག་ནི་ཀི །
ཚིག་གཞན་ན་བཤད་ན་མི་འདོད་ཀི །
ཇ་མེ་ཏོག་ཡོངས་འཛིན་ཟེར་ནོ། ། །
བསྐོལ་བཏང་ན་དྲི་བཟང་ཇ་རེད། །
འཐུང་བཏང་ན་བདུད་རྩི་སྨན་རེད། །
འདང་བརྒྱབ་ན་ནགས་ལོ་ཤིང་རེད། །
ཤིང་བདུད་རྩི་ཟེར་དོན་དེ་རེད། །
དགུང་ཉི་མ་ཚང་ནས་ཤར་དུས། །
ཁྱོས་དྲོད་ཁོལ་མེད་ཀི་མ་ཟེར། །
སྤྲིན་ནག་པོས་སྒྲོག་ག་བརྒྱབ་ཡོད། །
སྒྲོག་དེ་ལ་དམ་ལྷོད་ཤོར་ན། །
ཕྱི་དྲོད་ཁོལ་འཛོམས་ན་འདོད་ཡོད། །
ལོ་བཅོ་ལྔའི་སྟེང་གི་རོགས་ལོ། །
ཐུག་བཏང་ན་དམར་ཆུང་སྲོག་རེད། ། །
མཐུན་སོང་ན་མཆིན་པའི་ཤ་རེད། ། །
འདང་བརྒྱབ་ན་ཐང་གི་མི་རེད། །
ལུས་རིན་ཆེན་ཟེར་དོན་དེ་རེད། །
ཕོ་ང་ཚོ་སྡེ་ནས་ཡོང་དུས། །
རོགས་ཞེ་འདང་མེད་ཀི་མ་ཟེར། །
གཏམ་མི་ཁས་སྒྲོག་ག་བརྒྱབ་ཡོད། །
སྒྲོག་དེ་ལ་དམ་ལྷོད་ཤོར་ན། །
རོགས་ཁྱོད་ལ་ཐུག་ན་འདོད་ཡོད། །
རོགས་ཆུང་ལོ་སྟོང་སྐོར་མེ་ཆ་བྱོས། །
ཕོ་ང་ཚོ་མེ་རྡོ་དཀར་པོ་བྱེད། །
ཞེ་སྣང་བ་སྤང་སྐྱེས་མེ་ཏོག་རེད། །
157



| ངའི་རྣམ་ཤེས་སྦྲང་མ་འདྲ་བོ། །
ཕྱི་སྡེ་རུ་མི་ཉུག་སྒུག་ཡོད། །
རི་མཐོན་པོ་སྨུག་པའི་སྐེ་རགས་ཅན། །
སྨུག་རང་གི་མ་རེད་གཞན་གི་རེད། །
དེ་བདག་པོ་ཆུ་འབྲུག་ལྗང་ལོ་རེད། །
སྨུག་ད་མེ་དུམ་མེ་འགྲོ་ཚེ་ལ། ། །
སེར་གྱི་ལེ་ཉི་མ་ཤར་རག་གོ །
ཁྱོས་ཁྲ་ཆུང་མིག་ཀིས་ལྟ་གི་སྡོད། །
ངའི་གངས་དཀར་སེམས་ནས་གླེང་གི་འདུག །
སྟོད་ཤར་ཕྱོགས་ཤྭ་ལུང་ཉིན་ནས། །
ར་ཆ་བརྒྱད་ཤྭ་བོ་རིག་ཡོད། །
སྟོད་བོད་པའི་བོའུ་ལྗིད་ཁ་གིས། །
ས་དེང་སང་རིག་རྒྱུ་མེད་ཀི །
ངའི་ཞེ་སེམས་ཤུ་ལ་ཆགས་གེ ། །
ངའི་བློ་སེམས་མ་བདེ་སྒུག་ཡོད། །
སྡེ་ཆེན་པོ་རོགས་ཀི་སྐེ་རགས་ཅན། །
རོགས་རང་གི་མ་རེད་གཞན་གི་རེད། །
དེའི་བདག་པོ་ཕ་བཟང་བུ་ཚ་རེད། །
གཏམ་མི་ཁ་གླིང་ནས་ཡལ་རག་ག །
ཁ་བགད་ལེ་རྩེ་དབང་ཡོད་རག་གོ །
ཁྱོས་ཁྲ་ཆུང་མིག་གིས་ལྟ་གི་སྡོད། །
ངའི་གངས་དཀར་སེམས་ནས་གླེང་གི་འདུག །
སྨད་སྡེ་ཆེན་སྡེ་ལུང་གྲོང་ནས། །
ངས་འདང་ཆེན་རོགས་ཤིག་བཙལ་ཡོད། །
ཕྱི་སྡེ་བའི་མི་ཁའི་བར་ནས། །
ས་དེང་སང་ཐུག་ཐབས་མེད་ཀི །
ངའི་ཞེ་སེམས་རོགས་ལོར་ཆགས་གེ ། །
ངའི་བློ་སེམས་མ་བདེ་སྒུག་ཡོད། །
རྫ་ཁྱ་ཡག་རྫ་རྐང་ཕྲ་མོ། ། །
རྭ་ཡག་པ་བྲེ་སེར་འབྲོང་མོ། །
རྭ་ཡག་རུང་ཡིད་སེམས་ཨེ་དྲང་། །
རྭ་ཡག་གེ་ཡིད་སེམས་དྲང་ན། །
ངའི་བློ་སེམས་དར་སྐུད་འདྲ་བོ། །
ནང་རྫ་རི་མི་ཉུག་སྒུག་ཡོད། །
སྐྱ་གསལ་ལེ་སྐྱ་རེངས་ཤར་དུས། །
མིག་ཁྲ་རིལ་བུ་ལོན་རྫ་ཡ་འཁོར། །
རྫ་ཁ་ཞེང་ཆེ་ཡེ་འཁོར་ནི་མིན། །
ཤྭ་ཡུ་མོ་གར་འགྲོ་གང་འདུག་བལྟས། །
ཤཱ་སྒོ་ཟོག་ཉན་གི་རེ་བ་མིན། །
རྭ་ཆ་བརྒྱད་ཡག་ཀི་འཕྲུལ་སྣང་རེད། །
ས་སྡེ་ཡག་སྡེ་རྐང་ཕྲ་མོ། །
རོགས་ཡག་པ་ན་ཟླའི་ཆུང་ལོ། །
ཚིག་ཡག་རུང་ཡིད་སེམས་ཨེ་དྲང༌། །
ཚིག་ཡག་གེ་ཡིད་སེམས་དྲང་ན། །
158
དགུང་མུན་ནག་མུན་པ་རུབ་དུས། ། །
སེམས་བསམ་པའི་བུ་ལོན་སྡེ་ཡ་འཁོར། །
སྡེ་ཁ་ཞེང་ཆེ་ཡེ་འཁོར་ནི་མིན། །



རོགས་ཆུང་ལོ་གར་འགྲོ་གང་འདུག་བལྟས། ། །
ཁྱིམ་བཟའ་ཚང་ཉན་གི་ཟེར་ནི་མིན། །
ཞེ་འཇིག་རྟེན་སྣང་བའི་འཕྲུལ་སྣང་རེད། ། །
ཕར་བལྟས་ན་རི་ཞིག་རིག་ནོ། །
བལྟས་བཏང་ན་ཁ་ཐག་རིང་ནོ། །
འགོས་བཏང་ན་ལ་ཐག་ཉེ་ནོ། །
རྨ་ཕ་རིའི་ལྷུན་པོ་རྫ་རེད། ། །
རྫ་ཟོར་བ་འདྲ་གི་སྐེད་ནས། །
ལུག་སེར་བ་འདྲ་བོ་འཚོ་དུས། །
མིག་ཁྲ་རིལ་བུ་ལོན་ཐང་ང་འཁོར། །
རྩྭ་མེ་ཏོག་སྐྱེས་ནས་འཁོར་ནི་མིན། །
རྐྱང་ཁུ་དཀར་གར་འགྲོ་གང་འདུག་བལྟས། །
ལུག་འཚོ་རྒྱུ་མེད་ནི་མ་རེད་དྲ། །
རྐྱང་གོམ་ལག་ཡག་ཀི་འཕྲུལ་སྣང་རེད། ། །
ཕར་ལྟོས་ན་རོགས་ཤིག་རིག་ནོ། །
བལྟས་བཏང་ན་ཁ་ཐག་རིང་ནོ། །
བུད་སོང་ན་བར་ཐག་ཉེ་ནོ། །
ལོ་བཅོ་ལྔའི་སྟེང་གི་རོགས་རེད། །
མཛོ་ཁྱུང་དཀར་རྭ་ཁ་གོར་གོར་ཅན། །
རྭ་བཀུག་ནི་མ་རེད་གོར་ནི་རེད། །
རྭ་གོར་གི་རྭ་ཁ་ཆག་མེད་ཡིན། །
ཆག་སོང་དུས་སྐྱེ་བ་གཞུག་མ་ཡིན། །
ས་སྒོ་ཞིང་གྲུ་བཞིའི་ཐོག་ནས། །
ཞིང་ལོ་ཏོག་ཡུར་མ་ཡུར་དུས། །
སེམས་བསམ་པའི་བུ་ལོན་སྡེ་ཡ་འཁོར། །
ཕྱི་ན་ཟླ་མང་ངེ་འཁོར་ནི་མིན། །
ཕོ་ཁྱོད་ཚོ་གར་འགྲོ་གང་འདུག་བལྟས། །
རོགས་རྩེ་ས་མེད་ནི་མ་རེད་དྲ། །
ཞེ་སྣང་བ་མཐུན་གི་འཕྲུལ་སྣང་རེད། །
རོགས་དགའ་ལོ་དུང་གི་སོ་སྒོ་ཅན། །
རོགས་འགྲོག་ནི་མ་རེད་མཐུན་ནི་རེད། །
ཞེ་མཐུན་པའི་རོགས་ལོ་འགལ་རྒྱུ་མེད། །
འགལ་སོང་དུས་སྐྱེ་བ་གཞུག་མ་ཡིན། །
དགུང་ཉི་མ་ནུབ་ཕྱོགས་ས་ལ། །
མིག་ཁྲ་རིལ་བལྟ་ཕྱོགས་བདེ་གི །
ངས་མི་བལྟ་རང་དབང་མེད་ཀི །
ཁའི་དུང་སོ་དུང་ཕྲེང་གཡར་མ་རེད། །
དུང་སུམ་ཅུ་སོ་སྒོ་འཚམས་དུས་ན། །
ལྕེ་དར་མའི་ཁུག་ནས་གླེང་གི་འདུག །
སོ་སུམ་ཅུའི་སོ་ཕྲེང་ཐོར་སོང་ན། །
གླེང་འདོད་དྲུང་སྐྱེ་བ་གཞུག་མ་རེད། །
རོགས་ཆུང་ལོའི་ཡུལ་ཕྱོགས་ས་ལ། །
འགྲོ་གོམ་པ་ལེན་ཕྱོགས་བདེ་གི །
ང་མི་འགྲོ་རང་དབང་མེད་ཀི །
ལུས་ཕྲ་མོ་གཤིན་རྗེ་གཡར་མ་རེད། །
159



ནང་བུ་ཕྲུག་ལས་བཅོལ་ཁྱོད་བྱེད། །
བྱ་རྒོད་པོར་སྦྱིན་པ་གཏོང་རག་ག །
མིག་ཁྲ་ཆུང་མིག་མདའ་འཕེན་གི་འདུག །
མིག་ཁྱ་རིས་མཆི་མ་ཐོར་སོང་ན། །
བལྟ་འདོད་དྲུང་སྐྱེ་བ་གཞུག་མ་རེད། །
ཤྭ་ཡུ་མོ་གསེར་གི་ཐིག་ལེ་ཅན། །
ལོ་ཟླ་གིས་རྫ་མཐའ་མ་ཉུག །
རྫ་ཁྱོས་ལུང་གཅིག་ག་བློ་གཏོད། །
བློ་གཏོད་དྲ་བློ་སྟོང་མི་བྱེད། །
སྟོད་རྨ་རྒྱལ་དུང་རིའི་གཡས་ཟུར་ན། །
ལྷོ་འཛམ་གླིང་ཉི་མ་རང་ཤར་རེད། །
སོས་དལ་དུས་དྲོད་ཁོལ་མ་འཛོམ་ན། །
ནང་སྔ་སེ་ཉི་རྩེ་གཡར་མ་རེད། །
སྤྲིན་ནག་པོ་ནམ་ཡོང་ཆ་མེད་རེད། །
རོགས་ཆུང་ལོ་དུང་གི་སོ་སྒོ་ཅན། །
ལོ་ཟླ་ཡིས་སྡེ་མཐའ་མ་ཉུག །
ཁྱོས་ཞེ་མཐུན་རོགས་ལོར་བློ་གཏོད། །
བློ་གཏོད་དྲ་བློ་སྟོང་མི་བྱེད། །
སྡེ་ཆེན་པོ་གྲོང་གི་གཡས་ཟུར་ན། །
རོགས་དགའ་ལོ་དུང་ཟླ་ཚེས་འདྲ་རེད། །
སོས་དལ་དུས་ཚིག་གསུམ་མ་བཤད་ན། །
ལུས་ཕྲ་མོ་གཤིན་རྗེ་གཡར་མ་རེད། །
བགེགས་བར་ཆད་ནམ་ཡོང་ཆ་མེད་རེད། །
རྫ་ཁྱ་ཡག་བྲེ་སེར་འབྲོང་མོ། །
རྭ་གོར་རེ་ཡག་བཞིན་བསམ་ན། །
ཁྱིམ་སྒོ་ཟོག་ཟིག་ཀི་འདང་ཡོད། །
ཁྱོའི་རྭ་སྣེ་དྲི་ཞིག་རྣོ་ནོ། །
ངའི་སེམས་གི་འཇིགས་སྣང་དེ་རེད། །
རྨ་ཕ་རིའི་གཡུ་བཟང་ཐང་ནས། །
བསང་རང་ཁེ་ཕུལ་འདོད་མེད་དྲ། །
གཅིག་ཕུལ་ན་བྲག་དཀར་ཁྱོད་ཕུལ། །
དགྲ་ཇག་པ་ཁིས་ནས་ཐུག་དུས། །
སྲོག་དམར་པོའི་ལས་བཅོལ་ཁྱོད་བྱེད། །
ས་སྡེ་ཆེན་གྲོང་གི་རོགས་ལོ། །
ཞེ་མཐུན་ནས་རྩེ་ནོ་བསམ་ན། །
ཁྱིམ་གཅིག་ནས་བསྡད་ན་འདོད་ཡོད། །
གཏམ་མི་ཁའི་ར་མདའ་ཐོན་ནོ། །
ངའི་སེམས་གི་འཇིགས་སྣང་དེ་རེད། །
སྡེ་ཆེན་པོ་རྩེ་རའི་ནང་ནས། །
རོགས་རང་ཁེ་རྩེ་འདོད་མེད་དྲ། །
གཅིག་རྩེ་ན་རོགས་ལོ་ཁྱོད་རྩེ། ། །
མགོ་སྔས་ཐོག་གཅིག་ག་འཇོག་དུས། །
160
ས་ཨ་མདོ་དམག་ཀིས་ཆེ་སྐོར། །
ས་ཨ་མདོ་དམག་ཀིས་བསྐོར་ན། །
ཁྱོས་རྭ་རིང་བོའུ་ཡ་བློ་གཏོད། །



སྨན་ལ་བོའུ་རྡེའུ་བདག་བྱོས། །
བདག་བྱོས་ར་བདག་པོ་ཁྱོད་ཡིན། །
ཁྱོད་ཡན་གི་བདག་པོ་གཞན་མེད། །
ཆར་བྲེལ་འབབ་མ་བྱེད་དལ་འབབ་བྱོས། །
ཆར་དལ་འབབ་བྱས་ན་ཕུགས་འབབ་ཡིན། །
ཕུགས་འབབ་ཀི་ཆར་ར་ཐང་རྒྱུ་མེད། །
སྡེ་ཆེན་པོའི་མི་ཁ་ཆེ་འཁོར། །
སྡེ་ཆེན་པོའི་མི་ཁ་འཁོར་ན། །
ཁྱོས་ཞང་བཟང་ཚ་མོར་བློ་གཏོད། །
ཡང་སྙན་མོ་ཚིག་ག་བདག་བྱོས། །
བདག་བྱོས་ར་བདག་པོ་ཁྱོད་ཡིན། །
ཁྱོད་ཡན་གི་བདག་པོ་གཞན་མེད། །
ས་སྡེ་ཆེན་དཀྱིལ་གི་ཆུང་གཅིག་རོགས། །
རོགས་བྲེལ་རྩེ་མ་བྱེད་དལ་རྩེ་བྱོས། །
རོགས་དལ་རྩེ་བྱས་ན་ཚེ་འགྲོགས་ཡིན། །
ཚེ་འགྲོགས་ཀི་རོགས་ག་འགལ་རྒྱུ་མེད། །
ཡུལ་ཕ་མ་གོས་ཆེན་ཕྱི་མ་རེད། །
མ་ཁྱོད་ཚོ་གོས་ཆེན་ནང་མ་རེད། །
ཕོ་ང་ཚོ་དངུལ་དཀར་སྒྲོག་གུ་རེད། །
གོས་གོང་བའི་ཁ་ལ་མཛའ་ནི་རེད། །
སྟོད་དབུས་གཙང་ཆོས་རའི་ནང་ནས། །
ཆོས་ཡུམ་ཆེན་ཟེར་ནི་མིན་འདྲ། ། །
ཆོས་ཡུམ་ཆུང་གདོང་དར་ཅན་པོ། །
གདོང་ཤམ་མེ་གྲུབ་ནས་སྡོད་དྲ། །
ཆོས་རྔམས་ཁ་གྱིག་གེ་མེད་དུས། །
མགོ་གསེར་ཏོག་གཞན་ན་ཤོར་ནི། །
རྗེ་བླ་མར་དད་ལོག་བྱས་ནི། །
ཡུལ་ཕ་མ་ཟངས་སེར་བུམ་པ་རེད། །
མ་ཁྱོད་ཚོ་ནང་གི་བུམ་ཆུ་རེད། །
ཕོ་ང་ཚོ་རྨ་སྒྲོ་ལི་མ་རེད། །
སྒྲོ་བུམ་པའི་ཁ་ལ་མཛའ་ནི་རེད། །
སྡེ་ཆེན་པོ་རྩེ་རའི་ནང་ནས། །
རོགས་ཁ་མཐུན་ཟེར་ནི་མིན་འདྲ། །
རོགས་ཞེ་མཐུན་ཞེ་འདང་ཅན་པོ། །
གཉོམ་བཏང་ངེ་གྲོང་ནས་སྡོད་དྲ། །
ཚིག་སྔོན་བཤད་སྟེང་ན་མེད་དུས། །
སྟག་ཤ་རའི་བློ་སེམས་འགྱུར་ནི། །
སྨན་བུ་མོར་བློ་མེད་བྱས་ནི། །
དགུང་ཨ་སྔོན་དཀྱིལ་གི་འབྲུག་ཆུང༌། །
སྐེ་གའུ་བཏགས་ན་ཨེ་འདོད་ཀི །
སྐེ་གའུ་བཏགས་ན་འདོད་ན། །
ངའི་སྐེ་གི་གའུ་ཁྱོད་སྟེར། །
ཕྱིའི་རི་མོ་ཟད་རེག་ཞིག་ག །
ནང་རིལ་བུ་འབོར་གི་མ་འཇུག །
རོགས་ང་ཚོར་འགྲོགས་ན་ཨེ་འདོད་ཀི །
| རོགས་ང་ཚོར་འགྲོགས་ན་འདོད་ན། །
161



ཁྱོད་མི་ལོག་ཁས་ལེན་ཨེ་ཐུབ། །
ངས་སེམས་གི་ཚིག་གསུམ་ཁྱོད་བཤད། །
ཕྱི་སྡེ་བས་གོ་རག་ཞིག་ག །
སུ་ཡིན་ན་རྩེ་གི་མ་འདུག །
རོགས་ཆུང་ལོ་སྙིང་ལ་རྗེ་བོ། །
གླིང་མི་ཁ་སྡེ་ལ་འུར་རེ། །
ནང་ན་ཟླ་མང་བོས་བཀག་ན། །
ཁྱོས་མི་འགལ་ཁས་ལེན་ཨེ་ཐུབ། །
དགུང་ཨ་སྔོན་ཁ་ཞེང་ཆེ་གི །
སྤྲིན་ནག་པོ་རྔམ་ཁ་མཐོ་གི །
དེའི་ཚོད་ཀི་ཆར་ཞིག་བབས་ན། །
ང་ལོ་ཡག་སྙེ་མའི་འདོད་རེད། །
ས་སྡེ་ཆེན་ཁ་ཞེང་ཆེ་གི །
རོགས་ཆུང་ལོ་ཁ་ཚིག་ཡག་ཀི །
དེའི་ཚོད་ཀི་སྣང་བ་མཐུན་ན། །
ང་ཕ་བཟང་བྱི་ལིའི་འདོད་རེད། ། །
ཆར་མ་བབས་ཟེར་རུང་བབས་བཏང་ང་། །
ཆར་བབས་ན་དེ་མོ་ཆེ་ཡིན། །
བྲག་ཆེན་བྲག་ཆུང་སྒྲུབ་ནི་ཞིག །
བྲག་ཆུང་ཞོར་གི་སྡུག་ནི་ཞིག །
ཆར་འབབ་ན་དེ་མོ་འབབ་དགོས་གི །
ངས་ཉན་ཉན་འབྲུག་ཀི་སྐད་ལ་ཉན། །
ལོ་གསུམ་མ་འབྲུག་ཅིག་མི་གྲགས་ཀི །
ཟླ་གསུམ་མ་ཆར་ཞིག་མི་འབབ་ཀི །
འབྲུག་ཡོད་འདུག་ཐག་ཀིས་མི་ཆོད་ཀི །
རོགས་མ་འགྲོགས་ཟེར་རུང་འགྲོགས་བཏང་ང་། །
རོགས་འགྲོགས་ན་དེ་མོ་ཆེ་ཡིན། །
ཁ་མི་ཁ་གླིང་ང་གྲགས་ནི་ཞིག ། །
ཁྱིམ་བཟའ་བས་བཟའ་འཁོན་བྱེད་ནི་ཞིག །
རོགས་འགྲོགས་ན་དེ་མོ་འགྲོགས་དགོས་གི །
ངས་ཉན་ཉན་རོགས་ཀི་སྐད་ལ་ཉན། །
ལོ་གསུམ་མ་རོགས་ཤིག་མི་རྩེ་གི །
ཟླ་གསུམ་མ་སྐད་ཅིག་མི་གོ་གི །
ཁྲེལ་ཡོད་མེད་ཐག་ཀིས་མི་ཆོད་ཀི །
ཁྱོད་གོས་ཆེན་གོང་བ་ཨེ་ཡིན། །
ཁྱོད་གོས་ཆེན་གོང་བ་ཡིན་ན། །
ཁྱོད་གོང་བས་རང་ཚུགས་ཨེ་ཐུབ། །
ཁྱོད་གོང་བས་རང་ཚུགས་ཐུབ་ན། །
ང་གོས་ཆེན་འབྲུག་མ་ཟེར་ནོ། །
ཁ་གང་ང་བསྐོར་རུང་ཡག་ག །
ཤིང་ཡར་སྐྱེས་གསོམ་དཀར་སྡོང་བོ། །
ཁྱོད་རྣོ་གཅོད་སྟ་རེ་བཤར་རེ། །
ཐག་ནག་ཞགས་ག་འཕངས་ན། །
ཁྱོད་ཞང་བཟང་ཚ་མོ་ཨེ་ཡིན། །
162



འགྲོགས་བཏང་གི་ནང་མོ་ཞིག་ག །
འགལ་འགྲོ་གི་བསམ་པ་མེད་ཀི །
ཁྱོད་ཞང་བཟང་ཚ་མོ་ཡིན་ན། །
ཁྱོད་བྱི་མོས་རང་ཚུགས་ཨེ་ཐུབ། །
ཁྱོད་བྱི་མོས་རང་ཚུགས་ཐུབ་ན། །
ང་ཕ་བཟང་བྱི་ལི་ཟེར་ནོ། །
རོགས་གང་ང་རྩེ་ན་མཐུན་ན། །
རྟ་མང་བོ་མེད་དྲ་གཅིག་ཡོད། །
རྟ་གཅིག་པོ་དགུང་གི་འབྲུག་ཡིན། །
འབྲུག་ཟེར་རེ་གྲགས་རྒྱུ་མེད་དྲ། །
རྟ་རྟ་བརྒྱའི་རྒྱབ་ན་ལྷང་ཡིན། ། །
རྨ་ཕ་རིའི་མཆོད་རྟེན་དཀར་བོ། །
རིག་ནི་ཡོད་རུང་མཇལ་ནི་མེད། །
མཇལ་ཐུབ་བ་ཟེར་རྒྱུ་དཀའ་མོ་རེད། །
མགོ་སྒུར་ར་ཕྱག་གསུམ་འཚལ་ལ་འགྲོ །
ཁྱོས་མཇལ་གི་བསམ་པས་བཟུང་ང་སྡོད། །
རོགས་མང་བོ་མེད་དྲ་གཅིག་ཡོད། །
རོགས་གཅིག་པོ་སྒྲོལ་མའི་སྐུ་ཡིན། །
སྐུ་ཟེར་རེ་མཇལ་རྒྱུ་མེད་དྲ། །
རོགས་ན་ཟླའི་གྲུབ་ན་ལྷང་ཡིན། །
ས་ཕྱི་སྡེ་མཐའ་ཡི་རོགས་ལོ། ། །
ཁྱོད་རིག་ནི་ཡོད་དྲ་རྩེ་ནི་མེད། །
རྩེ་ཐུབ་བ་ཟེར་རྒྱུ་དཀའ་མོ་རེད། །
ཁ་གོད་ལ་ཚིག་གསུམ་བཤད་ལ་འགྲོ །
རྩེ་བཏང་གི་བསམ་པས་བཟུང་ང་སྡོད། ། །
ཤིང་གཡུ་ཐོག་འདྲ་གི་མགོ་ནས། །
བྱ་གསེར་ཏོག་འདྲ་གི་ཁུ་ལོ། །
ཞེ་ལྷོད་ལ་ཐང་གསུམ་ཁྱོགས་ར། །
ཐག་རིང་རུང་ཡིད་ཀྱི་མི་བརྗེད། །
ལོ་འགོར་རུང་འཕུར་ཡ་མི་བཙལ། །
གོས་ལྗང་ནག་ཨ་འཇམ་ཚ་རུ། །
ཁྱོད་མ་གོན་གདང་ན་ཡོད་དུས། །
ང་གོན་གི་རེ་བ་ཆེ་གི །
གོན་བཏང་གི་དུས་ཚོད་ཞིག་ག །
ང་ཕུད་ཀི་བསམ་པ་མེད་ཀི ། །
སྡེ་མར་ཁུ་འདྲ་གི་དཀྱིལ་ནས། །
རོགས་ལྷ་སྐུ་འདྲ་གི་ཆུང་ལོ། ། །
ཞེ་ལྷོད་ལ་ཚིག་གསུམ་ཤོད་དྲ། །
ཐག་རིང་རུང་ཡིད་ཀི་མི་བརྗེད། །
ལོ་འགོར་རུང་རོགས་ལོ་མི་བཙལ། །
རོགས་ཆུང་ལོ་སྙིང་ལ་རྗེ་བོ། །
ཁྱོད་མ་འགྲོགས་སྡེ་ན་ཡོད་དུས། །
ང་འགྲོགས་ཀི་རེ་བ་ཆེ་གི །
སྟོད་ཀི་འབྲི་མར་སེར་བོ། །
སྨད་ཀི་རྒྱ་ཇ་དམར་བོ། །
163



མགོ་སྒུར་རེ་ཕྱག་གསུམ་འཚལ་རྒྱུ། །
ཐུག་སྙམ་ཡིད་ན་མེད་རུང་། །
འཁར་ཟངས་ནང་ནས་ཐུག་ཐལ། ། །
ཐུག་ཀི་སྨོན་ལམ་ཡོད་ཐལ། །
སྡེ་ཆེན་དཀྱིལ་གི་བྱི་ལི། །
སྡེ་ལུང་མཐའ་གི་བྱི་མོ། །
ཐུག་སྙམ་ཡིད་ན་མེད་རུང་། །
སྡེ་ཆེན་མཐའ་ནས་ཐུག་ཐལ། །
ཁ་ལ་གཞས་བླངས་ངེ་མཐུན་ཐལ། །
སྟོད་ཀི་ཞང་བཟང་ཚ་མོ། །
སྨད་ཀི་ཕ་བཟང་བྱི་ལི། །
རོགས་འུ་ཚོ་ཐུག་འཕྲད་མེད་དྲ། ། །
ས་སྡེ་ཆེན་དཀྱིལ་ནས་ཐུག་ཐལ། །
རོགས་རྩེ་གི་སྨོན་ལམ་ཡོད་ཐལ། །
ཁ་བགོད་ལ་ཚིག་གསུམ་བཤད་ལ་འགྲོ །
ས་ཟི་ལིང་མཁར་གི་ཙོང་ཆུ། །
ས་བ་ཡན་ཁོག་ཀི་གཞུང་ཆུ། །
དེ་གཉིས་ཀ་ཐུག་འཕྲད་མེད་དྲ། ། །
ཇ་འཁར་ཟངས་ནང་ནས་ཐུག་ཐལ། །
ཇ་འོ་མའི་བར་ནས་མཐུན་ཐལ། །
མ་ཁྱོད་ཚོ་མདའ་ཤིང་དྲང་མོ་བྱོས། །
ཕོ་ང་ཚོ་རྒོད་སྒྲོ་བཞི་བསྟོད་བྱེད། །
ཁ་མྱི་ཁ་དཔྱིད་གསུམ་བསེར་བུ་རེད། །
རླུང་གཡུགས་གེ་མདའ་ཤིང་མ་ཆག་ན། །
ང་རྒོད་སྒྲོ་རླུང་ང་བྱང་མ་ཡིན། །
ས་སྡེ་ཆེན་དཀྱིལ་གི་ཕོ་གསར། །
ང་སྡེ་ཉུང་མཐའ་གི་མོ་གསར། །
འུ་གཉིས་ཀ་ཐུག་འཕྲད་མེད་དྲ། །
སྡེ་ལུང་བར་ནས་ཐུག་ཐལ། །
ཁ་ལ་གཞས་འཐེན་ནེ་མཐུན་ཐལ། །
མ་ཁྱོད་ཚོ་གོས་སྐུད་ཕྲ་མོ་བྱོས། །
ཕོ་ང་ཚོ་གསེར་སྐུད་ཕྲ་མོ་བྱེད། །
ཁ་མྱི་ཁ་དབྱར་གསུམ་ཆར་བ་རེད། །
ཆར་བབས་བེ་གོས་སྐུད་མ་ཆད་ན། །
ང་གསེར་སྐུད་ཆར་ར་བྱང་མ་ཡིན། །
བྱ་མང་བོ་བྱ་ཚང་ཁ་ཁ་རེད། །
སྟོད་རི་གསུམ་རྩེ་ནས་མཉམ་ཐུག་རེད། །
བྱ་ཐུག་ཀི་སྔོན་ལས་ཡོད་ནི་རེད། །
སྟོད་ཕྱོགས་རྒྱལ་བ་རྒྱ་མཚོ། །
སྨད་ཕྱོགས་རྒྱལ་བ་རིགས་ལྔ། །
ཐུག་ཀི་ལས་སྨོན་མེད་དྲ། ། །
ལྷ་སའི་ཁྲོམ་ནས་ཐུག་ཐལ། །
མཇལ་གི་སྨོན་ལམ་ཡོད་ཐལ། །
རོགས་མང་བོ་སྡེ་ལུང་ཁ་ཁ་རེད། །
ས་སྡེ་ཆེན་དཀྱིལ་ནས་མཉམ་ཐུག་རེད། །
164



རོགས་ཐུག་ཀི་སྨོན་ལམ་ཡོད་ནི་རེད། །
ང་ལོ་མ་ལྷུང་གི་དཔེ་ཞིག་མེད། །
ངའི་མགོ་གི་ཟི་ལིང་ཝ་མོ། །
ཡར་བརྫེས་ན་མགོ་གི་རྒྱན་རེད། །
མར་ཕབ་ན་དྲོད་ཀི་གཞི་རེད། །
ལུས་རིན་ཆེན་སྐྱོར་མ་ཁྱོད་རེད། །
མ་ཁྱོད་ཚོ་ཞང་བཟང་ཚ་མོ་བྱོས། །
ཕོ་ང་ཚོ་ཕ་བཟང་བྱི་ལི་བྱེད། །
ཁྱོད་བསམ་པ་གཞན་ན་མ་འཁོར་ན། །
ང་བྱི་ལི་འཁོར་གི་དཔེ་ཞིག་མེད། །
ངའི་རྩེ་རོགས་ཆུང་ལོའི་ལ་ལ། །
ཡར་བཀྱགས་ན་སྐད་ཀི་རྒྱན་རེད། །
མར་བཀུག་ན་ངག་གི་གཞི་རེད། ། །
ཚིག་སྙན་མོ་སྐྱོར་མ་ཁྱོད་རེད། །
དགུང་སྐར་ཆེན་ཕག་ཀི་སྐར་ཆུང་སྐྱིད། །
སྐྱིད་མེད་ནོ་སྨིན་དྲུག་ཁྱ་མོ་རེད། །
ནམ་གུང་ང་ཐོན་ན་འགྱ་དགོས་གི །
ནང་སྐར་ཆེན་གཞུག་ནས་སྐྱུར་དགོས་གི །
བློས་མི་ཆོད་ན་ཡང་ཆོད་དགོས་གི །
དགུང་སྔོན་གནམ་ར་དོག་མོ་ས། །
གཅིག་ངོ་གཅིག་ཀིས་མི་ཤེས་གི །
འབྲུག་གྲགས་གེ་བརྡ་ཞིག་བརྒྱབ་ནི་རེད། །
ཆར་བབས་བེ་འབྲེལ་ཞིག་བཞག་ནི་རེད། ། །
དེ་བྱས་ལེ་ངོ་རེ་ཤེས་ནི་རེད། །
སྡེ་ཆེན་པོའི་ཕག་ཀི་སྡེ་ཆུང་སྐྱིད། །
སྐྱིད་མེད་ནོ་བྱི་ལི་ང་ཚོ་རེད། །
ནམ་གུང་ང་ཐོན་ན་འགྲོ་དགོས་གི །
མ་ཁྱེད་ཚོ་གཞུག་ནས་འཇོག་དགོས་གི །
བློས་མི་ཆོད་ན་ཡང་ཆོད་དགོས་གི །
ཕ་བཟང་བུ་ར་ཞང་བཟང་ཚ། ། །
གཅིག་ངོ་གཅིག་གིས་མི་ཤེས་གི །
རོགས་རྩེ་ཡེ་བརྡ་ཞིག་བརྒྱབ་ནི་རེད། །
ཚིག་བཤད་ལེ་འབྲེལ་ཞིག་བཞག་ནི་རེད། །
དེ་བྱས་ལེ་ངོ་རེ་ཤེས་ནི་རེད། །
སྟོད་སྤང་དཀར་རྒྱན་ཆ་ལུག་རེད། །
ལུག་མཚེར་མོའི་རྒྱན་ཆ་བལ་རེད། །
བལ་བྲེག་གེ་འདུག་ཁོམ་མེད་ནོ། །
ངའི་སྐྱེ་བ་སྔོན་གི་ལས་རེད། །
མ་ཁྱོད་ཚོ་ཙན་དན་སྡོང་བོ་བྱོས། །
ཕོ་ང་ཚོ་ཙན་དན་ལོ་མ་བྱེད། །
ཁྱོད་སྡོང་བོ་རླུང་གིས་མ་བསྒུལ་ན། །
སྡེ་ཆེན་པོའི་རྒྱན་ཆ་རོགས་རེད། །
རོགས་ཆུང་ལོའི་རྒྱན་ཆ་ཚིག་རེད། །
ཚིག་བཤད་ལེ་འདུག་དབང་མེད་ནོ། །
165



ངའི་སྐྱེ་བ་སྔོན་གི་ལས་རེད། །
ནང་གོན་ན་འཇམ་ཤ་ཆེ་གི །
ངས་མ་བརྗེད་རྩ་བ་དེ་རེད། །
དགུང་སྔོན་གནམ་ན་འབྲུག་ཆུང་ཞིག །
དོག་མོ་ས་ན་མེ་ཏོག་ཅིག །
འདི་མཐུན་པ་ཁ་ཐག་རིང་མོ་རེད། །
དགུང་ཨ་སྔོན་ཡིད་སེམས་དྲང་ན། །
ཆར་དགུང་ནས་བབས་ན་ལོས་མཐུན། །
རོགས་རྩེ་རྩེ་ཡིད་ནས་བརྗེད་ཐལ། །
མ་ཁྱོད་ལ་རྩེ་ནོ་མ་བརྗེད། །
ཕྱི་བལྟས་ན་མོ་སྒོ་ཡག་ཀི །
ནང་འགྲོགས་ན་སྣང་བ་མཐུན་གི །
ངས་མ་བརྗེད་རྩ་བ་དེ་རེད། །
སྡེ་ཆེན་པོའི་དཀྱིལ་ན་བྱི་མོ་ཞིག །
སྡེ་ལུང་མཐའ་ན་བྱི་ལི་ཞིག །
འདི་མཐུན་པ་ཁ་ཐག་རིང་མོ་རེད། །
མ་ཁྱོད་ཚོ་ཡིད་སེམས་དྲང་ན། །
ས་ལ་ཡོག་བསྐོར་ན་ལོས་མཐུན། །
ཁྱོད་འཛམ་གླིང་ཉི་མ་ཟེར་ནོ། །
ངས་ཨེ་ཤར་རེ་བ་བྱས་ཡོད། །
ཤར་བཏང་གི་ནང་མོ་ཞིག་ག །
གསེར་སེར་བོའི་པ་ཏྲའི་ཐོག་ག །
འོད་ལམ་མེ་མདངས་ཤིག་ཤར་ནོ། །
ངའི་ཡིད་ནས་བརྗེད་མཐའ་ཆེ་ཡོད། །
རྒོད་ཐང་དཀར་ཕ་ཡུལ་གླིང་དཀར་རེད། །
ང་འདུག་སའི་བྲག་རི་སྐྱིད་ནི་ཀི ། །
ང་འབབ་སའི་བྲག་ཐེམ་བདེ་ནི་ཀི །
ངའི་ཕ་ཡུལ་གླིང་དཀར་བརྗེད་འགྲོ་གི །
ང་བྱི་ལིའི་ཕ་ཡུལ་འབྲོག་སྡེ་རེད། །
ང་འདུག་སའི་རོང་སྡེ་སྐྱིད་ནི་ཀི །
ང་རྩེ་སའི་རོགས་ལོ་མཐུན་ནི་ཀི །
ངའི་ཕ་ཡུལ་རང་སྡེ་བརྗེད་འགྲོ་གི །
ཁྱོད་འདང་ཅན་རོགས་ལོ་ཟེར་ནོ། །
ངས་ཨེ་རྩེ་རེ་བ་བྱས་ཡོད། །
རྩེ་བཏང་གི་ནང་མོ་ཞིག་ག །
ཁའི་དུང་སོ་སུམ་ཅུའི་བར་ནས། །
ཚིག་རྗེ་བཙུན་མགུར་མ་གསུངས་ནོ། །
ངའི་ཡིད་ནས་བརྗེད་མཐའ་ཆེ་ཡོད། །
གོས་གོན་གོན་ཡིད་ནས་བརྗེད་ཐལ། །
གོས་འབྲུག་མ་གོན་ནོ་མ་བརྗེད། །
ཕྱི་བལྟས་ན་རི་མོ་ཡག་ཀི ། །
བྱ་གླག་མོ་འཁོར་འཁོར་བྲག་ག་འཁོར། །
བྲག་ཡག་ཀི་ཟེར་རེ་འཁོར་ནི་མིན། །
ནང་གླག་ཕྲུག་བསམས་མེ་འཁོར་ནི་ཡིན། །
166



རོགས་ཆུང་ལོ་འཁོར་འཁོར་གྲོང་ང་འཁོར། ། | སྟག་ཤ་ར་གསུམ་གིས་བསད་ནི་ཡིན། །
གྲོང་ཡག་ཀི་ཟེར་རེ་འཁོར་ནི་མིན། ། མ་སྲུ་མོ་གསུམ་གིས་བཟོས་ནི་ཡིན། །
རོགས་ཆུང་ལོ་བསམས་མེ་འཁོར་ནི་ཡིན། ། སེམས་བསམ་པས་གོན་འདོད་ཡོད་ན། །
དོན་དམ་པས་ཕུད་ལ་ཁྱོས་ཁོན། །
བྱ་ཁུ་ལོ་སྙིང་ལ་རྗེ་བོ། །
ཁྱོད་རྒྱ་གར་ཡུལ་ནས་ཐོན་བཏང་ན། ། ངའི་ལག་མགོའི་གསེར་གི་མཛུབ་དཀྲིས་འདི། །
ཁྱོད་རྒྱ་རྫོང་ནགས་ནས་ཨེ་འདུག ། དངུལ་མགར་གསུམ་གིས་བརྡུངས་ནི་ཡིན། །
རྒྱ་རྫོང་ནགས་ནས་བསྡད་བཏང་ན། ། གསེར་སྲང་ང་ཚད་ལེ་ཉོས་ནི་ཡིན། ། །
ང་འཇོལ་མོའི་སྐྱིད་དེ་གང་ང་འཇོག ། སེམས་བསམ་པས་གོན་འདོད་ཡོད་ན། །
དོན་དམ་པས་ཕུད་ལ་ཁྱོད་སྟེར། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་ཆེན་མཐའ་ནས་ཐོན་བཏང་ན། ། རས་དར་ཞེང་འདྲ་གི་རྨ་ཆུ། །
ཁྱོད་སྡེ་ཉུང་མཐའ་ནས་ཨེ་འདུག ། གོས་ལྗང་ནག་འདྲ་གི་རྨ་བྱ། །
ཁྱོད་སྡེ་ཉུང་མཐའ་ནས་བསྡད་བཏང་ན། ། ཆུ་རྨ་ཆུའི་ཁ་ན་ཆ་འགྲིག་རེད། །
ང་བྱི་མོའི་སྐྱིད་དེ་གང་ང་འཇོག །
མཚོ་སྔོན་པོའི་ཁ་ན་ཡང་འགྲིག་རེད། །
བྱ་ངང་བ་གྲགས་ན་དོན་གསུམ་རེད། །
བྱ་རྨ་བྱའི་སྒྲོ་ལ་པད་མའི་ཤིང་། ། དོན་དེ་གསུམ་འགྲུབ་ན་བསོད་ནམས་རེད། །
དེ་སྐྱེ་ས་མི་གཅིག་ཁ་ཁ་རེད། །
གསེར་བུམ་པའི་ཁ་ན་མཉམ་འགྲིག་རེད། ། དགུང་ཉི་མ་འདྲ་གི་བྱི་ལི། །
སྔོན་ལས་མཐུན་ཡོད་ན་དེ་མོ་རེད། ། ། དུང་ཟླ་བ་འདྲ་གི་བྱི་མོ། །
ས་ཁ་མདོག་ལོག་ན་ཆ་འགྲིག་རེད། །
ཕ་བཟང་བུ་ར་ཞང་བཟང་ཚ། ། ། མགོ་སྔས་ཐོག་གཅིག་ན་ཡང་འགྲིག་རེད། །
རོགས་སྐྱེ་ས་མི་གཅིག་ཁ་ཁ་རེད། ། ཤ་མཆིན་པ་གླན་ན་དོན་གསུམ་རེད། །
སྡེ་ཚོ་དྲུག་གླིང་ན་མཉམ་མཐུན་རེད། ། དོན་དེ་གསུམ་འགྲུབ་ན་བསོད་ནམས་རེད། །
སེམས་བསམ་པ་མཐུན་ན་དེ་མོ་རེད། །
རྫ་མགོ་མེ་ཏོག་གསེར་ཆེན། །
ངའི་མགོ་གི་ཝ་དམར་གྲ་ཡག་འདི། ། ། | ལུང་གསུམ་མདོ་གི་པད་མ། །
167



སྐྱེ་ས་འཁྲུངས་ཡུལ་མི་གཅིག །
ལྷ་གཅིག་ཀི་མདུན་ན་གཅིག་རེད། །
ཕོ་ཁྱོད་ཚོ་ཕ་བཟང་བྱི་ལི་བྱོས། །
མ་ང་ཚོ་ཞང་བཟང་ཚ་མོ་བྱེད། །
རོགས་སྐྱེ་ས་མི་གཅིག་རང་རང་རེད། །
ཞེ་སྣང་བ་མཐུན་ན་གཅིག་ནི་རེད། །
སྡེ་ཆེན་དཀྱིལ་གི་བྱི་མོ། །
སྡེ་ལུང་མཐའ་གི་བྱི་ལི། །
སྐྱེ་ས་འཁྲུངས་ཡུལ་མི་གཅིག །
ཁྱིམ་གྲུ་བཞིའི་ནང་ན་གཅིག་རེད། །
མ་ཁྱོད་ཚོ་གསེར་གྱི་མཚོ་མོ་བྱོས། །
ཕོ་ང་ཚོ་མཚོ་ནང་གསེར་ཉ་བྱེད། །
ཁྱོད་མཚོ་མོ་འཁྱིལ་ནས་མ་བསྡད་ན། །
ང་གསེར་ཉ་ཆགས་ས་གང་ན་ཡོད། །
ང་འཐད་ལེ་དུངས་ནི་ཞིག་ག །
ང་ཐང་དཀར་རྒོད་ལ་དུངས་གི །
བྱ་མེད་ལ་དུང་ནི་ཚེ་ཡིན། །
གཤོག་བརྒྱངས་ན་དགུང་སྔོན་གནམ་རེད། །
འཕུར་སོང་ན་དབུས་གཙང་ཡུལ་རེད། །
ཞེ་དུངས་གི་དོན་མགོ་དེ་རེད། །
མ་ཁྱོད་ཚོ་སྒྲོལ་མའི་ལྷ་སྐུ་བྱོས། །
ཕོ་ང་ཚོ་ལྷ་སྐུའི་ན་བཟའ་བྱེད། །
ཁྱོད་ལྷ་སྐུ་བཞེངས་ངེ་མ་བཞག་ན། །
ང་ན་བཟའ་སྐོན་ས་གང་ན་ཡོད། །
ང་འཐད་ལེ་དུངས་ནི་ཞིག་ག ། །
ང་ཆུང་འདྲིས་རོགས་ག་དུངས་གི །
རོགས་མེད་ལ་དུངས་ནི་ཆེ་ཡིན། །
ཁ་ཕར་འཁོར་སྨྱུག་མའི་མདའ་རེད། །
ཁ་ཚུར་འཁོར་བཅོ་ལྔའི་ཟླ་རེད། ། །
ཚིག་བཤད་ནོ་རྗེ་བཙུན་མགུར་རེད། །
ང་དུངས་གི་དོན་མགོ་དེ་རེད། །
བྱ་ཁུ་ལོ་གསུང་སྙན་ཅན་པོ། །
ཁྱོད་ངོ་མ་འཕུར་འདོད་ཡོད་ན། །
ནགས་མི་གཅིག་ན་ར་དྲག་རྒྱུ་རེད། །
ཟླ་བཞི་བ་ལྔ་བ་ཚེས་བཏང་ན། །
བྱ་ཁུ་ལོ་ཕྱིར་ར་ཐོན་བཏང་ན། །
བྱ་འུ་གཉིས་འབབ་ཕྱོགས་གཅིག་རྒྱུ་རེད། །
དེ་ཡིན་ན་གྲགས་ཐབས་འགྲིག་རྒྱུ་རེད། །
ཁྱོད་སྟག་ལུང་ཉིན་གི་སྟག་པ་བྱོས། །
ང་ལྕང་རའི་ནགས་ཀི་ལྕང་མ་བྱེད། །
ཤིང་སྐྱེ་ས་མི་གཅིག་རང་རང་རེད། །
སྒ་ལྷུ་བཞི་བསྒྲིགས་ན་གཅིག་ནི་རེད། །
168
མ་བུ་མོ་ཞེ་འདངས་ཅན་པོ། །
རོགས་ངོ་མ་རྩེ་འདོད་ཡོད་ན། །
སྡེ་མི་གཅིག་ན་ར་དྲག་རྒྱུ་རེད། །
ཟླ་བརྒྱད་པ་དགུ་བ་ཚེས་བཏང་ན། །



ཕྱིར་འཁོར་རེ་ཡུལ་ལ་བུད་སོང་ན། ། །
རོགས་འུ་གཉིས་སྡེ་ནས་ཐུག་རྒྱུ་རེད། །
དེ་ཡིན་ན་རྩེ་ཐབས་འགྲིག་རྒྱུ་རེད། །
སེམས་སྡུག་ནི་བཤད་རྒྱུ་མ་དགོས། །
ཚིག་ལྗིད་མོ་བཤད་ན་འགྱོད་ཀི ། །
དགུང་ཨ་སྔོན་མུ་ཏིག་ཕྲེང་བ་རེད། །
མགོ་ཕྲེང་དཔོན་ཟླ་བ་དཀར་བོ་རེད། །
བར་རྒྱན་ཆ་སྨིན་དྲུག་ཁྱ་མོ་རེད། །
སྡེ་ཆེན་པོ་མུ་ཏིག་ཕྲེང་བ་རེད། །
མགོ་ཕྲེང་དཔོན་སྡེ་ཆེན་རྩེ་བ་རེད། །
བར་རྒྱན་ཆ་ཞེ་མཐུན་དགའ་ལོ་རེད། །
ངའི་མགོ་གི་ཟི་ལིང་ཝ་མོ། །
སྟོད་བོའུ་ལྗིད་གསུམ་གིས་བསད་ནི། །
སྨན་བཟོ་མོ་གསུམ་གིས་བཟོས་ནི། །
མགོ་ཅ་ལ་རང་གིས་བསྟར་ནི། ། །
ཁྱོས་གོན་ནས་མིག་ག་ཡག་ན། །
ངས་མི་གོན་རོགས་ལོ་ཁྱོད་སྟེར། །
ངས་གོན་ནི་ཞིག་ར་ཁྱད་མེད། ། །
ངའི་ལག་མགོའི་དངུལ་གི་འཛུབ་དཀྲིས། །
སྟོད་མགར་བ་གསུམ་གིས་རྡུང་ནི། །
སྨད་མགར་ཕྲུག་གསུམ་གིས་བཀྲུས་ནི། །
ཕྲ་སུམ་བརྩེགས་རང་གིས་སྤྲད་ནི། །
ཁྱོས་གོན་ནས་མིག་ག་ཡག་ན། ། །
ངས་མི་གོན་རོགས་ལོ་ཁྱོད་སྟེར། །
ངས་གོན་ནི་ཞིག་ར་ཁྱད་མེད། ། །
རྟ་འདོ་བ་གྱི་ལིང་གྱོ་རྒྱ་རེད། །
སྲབ་བསིལ་མ་ཨ་ལོང་རང་འཁྱིལ་རེད། །
སྲབ་བསིལ་མ་ཨ་ལོང་སྤྲུགས་བཏང་ན། །
རྟ་འདོ་བའི་གོམ་ལག་རང་ལེན་རེད། །
རོགས་ཆུང་ལོ་དབུས་གི་ལྷ་སྐུ་རེད། །
ཚིག་སྙན་མོ་རྗེ་བཙུན་མགུར་མ་རེད། །
ཚིག་མགུར་མའི་ལ་ལ་བླངས་བཏང་ན། །
རོགས་ཆུང་ལོའི་སྣང་བ་རང་མཐུན་རེད། །
ཚེ་རིང་གི་མཚོ་མོའི་ཁ་ནས། །
བཀྲ་ཤིས་གི་ངང་བ་སེར་བོར། །
མདའ་ལི་མས་རྒྱག་རྒྱུ་མ་དགོས། །
རྡོ་གོར་མོ་འཕངས་ན་འགྱོད་ཀི །
བྱ་ཁུ་ལོ་འཇོལ་མོ་གཉིས་ཀ །
གནས་གཅིག་ནས་སྐྱེས་ནི་མིན་འདྲ། །
ནགས་གཅིག་ག་འཁོར་ཕྱོགས་ཤིག་ཀིས། །
བྱ་སྡོང་མགོ་གཅིག་ནས་མཐུན་ཐལ། །
ཚེ་རིང་གི་སྡེ་ཆེན་གྲོང་ནས། །
བཀྲ་ཤིས་གི་ཆུང་འདྲིས་རོགས་ལོར། །
རོགས་བྱི་ལི་བྱི་མོ་གཉིས་ཀ །
169



དགུང་ཉི་མ་ཞིག་ཀི་འདང་ཡོད། །
སྡེ་གཅིག་ནས་སྐྱེས་ནི་མིན་འདྲ། །
སྡེ་གཅིག་ག་འཁོར་ཕྱོགས་ཤིག་གིས། །
རོགས་རྩེ་ས་གཅིག་ནས་མཐུན་ཐལ། །
རྟ་འདོ་བ་སྙིང་ལ་རྗེ་བོ། །
ཞོན་བཏང་ན་བྱ་གི་ཡན་རེད། །
བཙོང་བཏང་ན་གསེར་སྲང་སྟོང་རེད། །
རྟ་འདང་ཆེན་ཡིན་དོན་དེ་རེད། །
ས་ཐག་རིང་རོགས་ལོ་ཟེར་ནོ། །
རོགས་རྩེ་ས་མིན་ན་མི་ཐུག །
རོགས་རྩེ་ས་སྡེ་ནས་ཐུག་ན། །
ཡུལ་ཕ་མ་ཞིག་ཀི་འདང་ཡོད། །
མ་བུ་མོ་སྙིང་ལ་རྗེ་བོ། །
རྩེ་བཏང་ན་ན་ཟླའི་རྒྱན་རེད། །
མཐུན་སོང་ན་དམར་ཆུང་སྲོག་རེད། །
རོགས་འདང་ཆེན་ཡིན་དོན་དེ་རེད། །
རྨ་ཕ་རི་པད་མ་འདབ་བརྒྱད་རེད། །
རྨ་ཚུར་རི་ཟེ་འབྲུ་རང་བྱོན་རེད། །
དབྱར་དྲུག་པ་དེ་ར་དེ་བསྟུན་རེད། །
རྫ་ཆར་ཆུའི་ལས་དོན་རང་འགྲུབ་རེད། །
རྟ་འདོ་བ་གསེར་ཡིག་བྲིས་མ་རེད། །
སྒ་བེ་སང་དངུལ་ཡིག་རང་གྲུབ་རེད། །
ལྕག་ཕྲ་མོ་རྡོ་རྗེ་མདུད་པ་རེད། །
ཚེ་རིང་ན་བྱང་ལམ་ད་གཅོད་རེད། །
རོགས་ཆུང་ལོ་སྒྲོལ་མ་གསུང་འབྱོན་རེད། །
སྟག་ཤ་ར་གསེར་སྐུ་ལི་མ་རེད། །
འདང་ཞེ་རྩིས་དེ་ར་དེ་བསྟུན་རེད། །
ཁ་ལ་གཞས་ལས་དོན་རང་འགྲུབ་རེད། །
ཆུ་ཡག་པ་མུ་ཏིག་འདྲ་བོ། །
ཆུ་ཟོ་ཁའི་འཕོ་རྒྱུ་མ་དགོས། །
ཆུ་ཐོམ་ཁའི་བཞུར་ན་སེར་གི །
མ་བུ་མོ་རྗེ་བཙུན་སྒྲོལ་མ་རེད། །
ཚིག་བཤད་ནོ་རྗེ་བཙུན་མགུར་མ་རེད། །
ཞེ་སྣང་བ་དར་སྐུད་ཕྲ་མོ་རེད། ། །
ཚེ་རིང་ན་འཁོར་བ་ད་སྐྱོང་རེད། །
རོགས་ཆུང་ལོ་ལྷ་སྐུ་འདྲ་བོ། །
རོགས་འགལ་གཏམ་བཤད་རྒྱུ་མ་དགོས། །
ཚིག་ལྗིད་མོ་བཤད་ན་གནོད་ཀི །
ནམ་སྐྱ་རེངས་སྐར་ཆེན་ཟེར་ནོ། །
ནམ་ལངས་ཁ་མིན་ན་མི་ཤར། །
ནམ་ལངས་ཁ་ཤར་རེ་ཡོང་ན། །
ས་མ་སོང་ཁ་ཐག་རིང་ནོ། །
བུད་སོང་ན་བར་ཐག་ཉེ་ནོ། །
170



རྨ་ཕ་རིའི་ལྷ་སྡེ་གྲོང་རེད། །
དེ་ཡིན་ནོ་རོགས་ལོས་ལོས་ཤེས། །
མཐུན་སོང་ན་དམར་ཆུང་སྲོག་རེད། །
སྲོག་དམར་བོའི་དོ་ཟླ་ཁྱོད་རེད། །
རོགས་མ་རྩེ་སྣང་བ་མཐུན་ནོ། །
རྩེས་བཏང་ན་འགལ་རྒྱུ་མེད་ནོ། །
ལོ་བཅོ་ལྔའི་སྟེང་གི་རོགས་རེད། །
དེ་ཡིན་ནོ་རོགས་ལོས་ལོས་ཤེས། །
རྨ་ཕ་རིའི་ཟལ་མོ་ནགས་ན། །
སྨྱུག་ཚིགས་དྲུག་དགུང་ང་མཉམ་ཡོད། །
ཁྱོད་སྟ་རེས་གཅོད་རྒྱུ་མ་དགོས། །
ཁྱོའི་རྩད་པ་སྒུལ་ན་འགྱོད་ཀི །
བྱ་ཁུ་ལོ་འཇོལ་མོ་གཉིས་ཀས། །
དགུང་ནམ་འཕང་བསྟོད་རྒྱུ་བྱས་ཡོད། །
བྱ་ཁུ་ལོ་སྐྱེ་ས་བྲག་རེད། །
བྲག་ཐེམ་པ་བདེ་ན་དེར་འཕུར། །
རི་རང་བྱོན་ཡིན་ན་དེར་འགྲོ །
བྱིའུ་འཇོལ་མོ་སྐྱེ་ས་ནགས་རེད། །
ནགས་རྒྱ་རྫོང་མཐུག་ན་དེར་འཕུར། །
ས་རང་བྱོན་ཡིན་ན་དེར་འགྲོ ། །
བློ་ཉིས་འགལ་མེད་ལ་ཐག་གཅོད། །
བྲག་རང་བྱོན་གཅིག་ག་གནས་བཅའ། །
ནགས་རྒྱུ་ཚོང་གཅིག་ག་བློ་གཏོད། །
རྨ་ཕ་རིའི་སྡེ་ཆེན་གྲོང་ན། །
ངའི་ཆུང་འདྲིས་རོགས་ལོ་བསྒྱུར་ཡོད། །
རོགས་ཆུང་ལོར་འགལ་རྒྱུ་མ་དགོས། །
ཚིག་སྡུག་ནི་བཤད་ན་འགྱོད་ཀི །
ཇ་ལན་ཆེན་ཤོག་དྲུག་མ་བོ། །
འདང་བརྒྱབ་ན་ནགས་ཀི་ཤིང་རེད། །
བསྐོལ་བཏང་ན་དམར་བོ་མཚལ་རེད། །
འཐུངས་བཏང་ན་བདུད་རྩི་སྨན་རེད། །
སྨན་ཚེ་འཛིན་དོ་ཟླ་ཁྱོད་རེད། །
རོགས་ཞེ་མཐུན་ཁྱོད་ར་འུ་གཉིས། །
ཁྱིམ་གཅིག་ག་གནས་རྒྱུ་བཤད་ཡོད། །
སྟག་ཤ་ར་སྐྱེ་ས་འབྲོག་རེད། །
འབྲོག་ཁ་ཞེང་ཆེ་ན་དེར་འགྲོ །
སྟོབས་མངའ་ཐང་ཆེ་ན་དེར་འདུག །
མ་བུ་མོ་སྐྱེ་ས་རོང་རེད། ། །
རོང་མཁར་སྒོ་མཐོ་ན་དེར་འགྲོ །
འབྲུ་སྣ་ལྔ་འཁྲུངས་ན་དེར་འདུག །
བློ་ཉིས་འགལ་མེད་ལ་ཐག་གཅོད། །
སྡེ་སྐྱིད་ས་ཞིག་ནས་ཁྱིམ་བཅའ། །
ས་ཕྲག་ས་ཞིག་ནས་སྦྲ་ཕུག །
རོགས་ཆུང་ལོ་སྙིང་ལ་རྗེ་བོ། །
འདང་བརྒྱབ་ན་ཐང་གི་མི་རེད། །
ལོབས་སོང་ན་མཆིན་པའི་ཤ་རེད། ། །
171



ཤིང་ཡག་པ་ཙན་དན་མགོ་ནས། །
བྱ་ཡག་པ་ཁུ་བྱུག་སྔོན་མོ། །
གསུང་སྙན་མོ་གྲགས་ཀི་བསྡད་ན། ། །
བྱིའུ་འཇོལ་མོའི་སེམས་གི་སྐྱིད་རེད། །
ང་སྡེ་ཆེན་ཕ་བཟང་བྱི་ལི། །
སྡེ་གཡས་སྐོར་བརྒྱབ་བེ་ཐོན་ན། །
ཁྱོད་གསོམ་ལུང་ནགས་ཀི་གསོམ་པ་རེད། །
ང་ལྕང་ལུང་ནགས་ཀི་ལྕང་མ་རེད། །
ཤིང་འུ་གཉིས་སྐྱེས་ས་མི་གཅིག་རུང་། །
སྒ་བེ་སིང་བསྒྲིགས་ན་རྒྱུན་གཅིག་རེད། །
སྡེ་ཡག་པ་སྡེ་ཆེན་གྲོང་ནས། ། །
རོགས་ཡག་པ་ལྷ་སྐུ་འདྲ་བོས། །
ཚིག་སྙན་མོ་བསྐུར་གི་བསྡད་ན། །
རོགས་ཆུང་ལོའི་སེམས་གི་སྐྱིད་རེད། །
ང་གྱི་ལིང་གྱོ་རྒྱ་ཟེར་ནོ། །
བུ་ཁྱམ་པས་མ་བརྗེད་ཡིད་ལ་ཟུངས། །
ཁྱོད་བེ་སིང་སྒ་ཁྱ་ཟེར་ནོ། །
བྱུང་བརྗེད་འགྲོ་བསམ་པ་ང་མེད། །
ཁྱོད་སྡེ་ཆེན་དཀྱིལ་གི་བུ་མོ་རེད། །
ང་སྡེ་ལུང་མཐའ་གི་བུ་ཚ་རེད། །
རོགས་འུ་གཉིས་སྐྱེས་ས་མི་གཅིག་རུང༌། །
ཞེ་སྣང་བ་མཐུན་ན་ཚིག་གཅིག་རེད། །
ང་འདོ་བ་གྱོ་རྒྱ་ཟེར་ནོ། །
ཁ་འཐེན་ན་གོམ་པ་འགྲོ་བ། །
ལྕག་གཡུག་ན་བང་ཁ་འབྱེད་ལ། །
ང་ཁ་ཁྱམ་བྱི་མོ་ཟེར་ནོ། །
རོགས་ཆུང་ལོས་མ་བརྗེད་ཡིད་ལ་ཟུངས། །
ཁྱོའི་ཁ་གི་རྗེ་བཙུན་མགུར་མ་བོ། ། །
བྱུང་བརྗེད་འགྲོ་བསམ་པ་ང་མེད། །
ང་ཕ་བཟང་བུ་ཚ་ཟེར་ནོ། །
ཚིག་བཤད་ན་ལ་གཞས་ལེན་ན། །
བློ་གཏད་ན་སྣང་བ་མཐུན་ན། །
ཁྱོད་འཛམ་གླིང་ཉི་མ་སེར་བོ། །
དགུང་ཨ་སྔོན་དཀྱིལ་ནས་ཤོར་དྲ། །
ང་བཅོ་ལྔའི་ལྷ་ཟླ་དཀར་པོ། །
དགུང་གཡས་སྐོར་བརྒྱབ་བེ་ཐོན་ན། །
དགུང་ཨ་སྔོན་ཡིད་བཞིན་ནོར་བུ་རེད། །
འབྲུག་ལྗང་ཁྱ་ནོར་བུའི་རྒྱན་ཆ་རེད། །
ཆར་ཟིལ་མ་ནོར་བུའི་ནང་ལུང་རེད། །
དཔེ་བཞག་ན་ནོར་བུ་སུམ་འཛོམས་རེད། །
ཁྱོད་ཞང་བཟང་ཚ་མོ་ཟེར་ནོ། །
ས་སྡེ་ཆེན་གྲོང་ནས་སྡོད་དྲ། །
སྡེ་ཆེན་པོ་ཡིད་བཞིན་ནོར་བུ་རེད། །
172



རོགས་ཆུང་ལོ་ནོར་བུའི་རྒྱན་ཆ་རེད། །
ཚིག་སྙན་མོ་ནོར་བུའི་ནང་ལུང་རེད། །
དཔེ་བཞག་ན་ནོར་བུ་སུམ་འཛོམས་རེད། །
སྟོད་རྫ་ལུང་ཁུག་ནས་ཐུག་ཐུག་ག ། །
མདའ་ལི་མའི་མདའ་སྒོ་བསྟོད་ལ་འགྲོ །
མདའ་མདའ་ཤུབས་ནང་ང་འཇུག་ག་འགྲོ །
སྟོད་དབུས་གཙང་ཕྱི་རྒྱན་ནང་རྒྱན་རེད། །
ཕྱི་རྒྱན་ནོ་གསེར་ཏོག་སེར་པོ་རེད། ། །
ནང་རྒྱན་ནོ་གསེར་གཞི་བླ་མ་རེད། །
ཕྱག་འཚལ་རྒྱུའི་དད་པ་སྔོན་ལས་རེད། །
སྔོན་ལས་གི་འཚལ་ནོ་སྨོན་ལམ་རེད། །
ང་ཁ་ཁྱམ་རྩེ་བ་རང་སྐྱེས་རེད། །
གྲོང་རྩེ་བའི་དཀྱིལ་ནས་ཐུག་ཐུག་ག །
ཁ་དགོད་ལ་ལ་གཞས་ལེན་ན་འགྲོ །
ལབ་ལན་པའི་མགོ་རྐང་སྒྲིག་ག་འགྲོ །
སྡེ་ཆེན་པོ་ཕྱི་རྒྱན་ནང་རྒྱན་རེད། །
ཕྱི་རྒྱན་ནོ་ཁ་ཡ་ན་ཟླ་རེད། །
ནང་རྒྱན་ནོ་ཕ་བཟང་བྱི་ལི་རེད། ། །
ཚིག་བཤད་ནོ་སྔོན་གི་ལས་དབང་རེད། །
སྔོན་ལས་གི་རྩེ་ནོ་སྨོན་ལམ་རེད། །
ང་སྟོད་ཕྱོགས་གྱི་ལིང་གྲོ་རྒྱུ་རེད། །
ཁྱོད་སྨད་ཕྱོགས་ཁམ་པ་རྔོག་རིང་རེད། །
ལ་ལུང་ནས་ཐུག་འདང་མ་བརྒྱབ་དྲ། ། །
ས་སྤང་དཀར་ཐང་ནས་ཐུག་བཏང་ཐལ། །
རྟ་འུ་གཉིས་ཐུག་ཀི་རྟེན་འབྲེལ་ལ། །
རྒྱུག་གོམ་ཆེན་བྱང་ལམ་གཅོད་ལ་འགྲོ །
བྱ་གཤོག་མཐུན་འཕུར་ཡུལ་ཁ་ཁ་རེད། །
སྟོད་རི་ཆེན་མགོ་ནས་མཉམ་ཐུག་རེད། །
ཐུག་དགོས་ནིའི་དོན་ཞིག་མེད་ཀི་ར། །
ལས་སྔོན་གི་སྨོན་ལམ་ཡོད་ནི་རེད། །
ང་སྟོད་ཕྱོགས་ཕ་བཟང་བུ་ཚ་རེད། །
ཁྱོད་སྨད་ཕྱོགས་ཞང་བཟང་ཚ་མོ་རེད། །
ལ་ལུང་ནས་ཐུག་འདང་མ་བརྒྱབ་དྲ། ། །
གྲོང་རྩེ་བའི་གྲུབ་ནས་ཐུག་བཏང་ཐལ། །
རོགས་འུ་གཉིས་ཐུག་ཀི་རྟེན་འབྲེལ་ལ། །
གླུ་སྲིད་པའི་རྩེ་རྔ་སྐྱོང་ང་འགྲོ །
རོགས་ཞེ་མཐུན་ཕ་ཡུལ་ཁ་ཁ་རེད། །
གྲོང་རྩེ་བའི་རྒྱབ་ནས་མཉམ་ཐུག་རེད། །
ཐུག་དགོས་ནིའི་དོན་ཞིག་མེད་ཀི་ར། །
ལས་སྔོན་གི་སྨོན་ལམ་ཡོད་ནི་རེད། །
ཁྱོད་ཕར་ཁའི་འབྲི་ཆུ་དལ་གི །
ང་ཚུར་ཁའི་རྨ་ཆུ་དྭངས་གི །
ཆུ་དལ་སྲོལ་དྭངས་སྲོལ་གཅིག་རེད། །
ཆུ་དལ་སྲོལ་དྭངས་སྲོལ་གཅིག་ན། །
རྒོད་ཐང་དཀར་གཤོག་སྒྲོ་རང་སྐྱེས་རེད། །
173



ཆུ་ཕན་ཚུན་བུ་ལོན་ལོས་ཡོད། ། །
ཁྱོད་ཕར་ཁའི་བུ་ཚ་མཐུན་གི །
ང་ཚུར་ཁའི་བུ་མོ་དུངས་གི །
རོགས་དུངས་སྲོལ་མཐུན་སྲོལ་གཅིག་རེད། །
རོགས་དུངས་སྲོལ་མཐུན་སྲོལ་གཅིག་ན། །
རོགས་རྩེ་གི་བུ་ལོན་ལོས་ཡོད། །
སྟག་ཤ་ར་སྟག་ལུང་སྟག་པ་ཡིན། །
སྨན་བུ་མོ་ཤུག་ལུང་ཤུག་པ་རེད། །
ཤིང་སྐྱེས་ས་མི་གཅིག་ཁ་ཁ་རེད། །
སྒ་ལྷུ་བཞི་བསྒྲིགས་ན་ཤིང་གཅིག་རེད། །
ལས་སྨོན་ལམ་ཡོད་ན་ཀ་མོ་རེད། །
དགུང་ཨ་སྔོན་ལྷ་ཁང་ལྷོ་སྒོ་རེད། །
སྤྲིན་དཀར་པོ་ལྷོ་ཡི་སྒོ་སྲུང་རེད། །
འབྲུག་ལྗང་ལོ་ལྷ་ཕྲུག་ཆ་མ་རེད། །
ཆར་ཐང་ང་བབས་ན་དངོས་གྲུབ་རེད། །
སྟག་ཤ་ར་སྟག་ལུང་སྡེ་གི་ཡིན། །
སྨན་བུ་མོ་སྨད་པའི་གཞུང་གི་རེད། །
རོགས་སྐྱེ་ས་མི་གཅིག་ཁ་ཁ་རེད། །
ཞེ་སྣང་བ་མཐུན་ན་སེམས་གཅིག་རེད། །
ལས་སྨོན་ལམ་ཡོད་ན་ཀ་མོ་རེད། །
སྡེ་ཆེན་པོ་ལྷ་ཁང་ལྷོ་སྒོ་རེད། །
གྲོང་རྩེ་བ་ལྷོ་ཡི་སྒོ་སྲུང་རེད། །
རོགས་འུ་གཉིས་ལྷ་ཕྲུག་ཆ་མ་རེད། །
ཁ་ལ་ལ་བླངས་ན་དངོས་གྲུབ་རེད། །
དགུང་ཨ་སྔོན་ཡིད་བཞིན་ནོར་བུ་རེད། །
ཆར་ཟིལ་མ་ནོར་བུའི་ནང་ལུང་རེད། །
འབྲུག་ལྗང་ལོ་ནོར་བུའི་མཐའ་རྒྱན་རེད། །
དགུང་ཨ་སྔོན་ནོར་བུའི་དཔེ་བཞག་རེད། ། །
དགུང་ཨ་སྔོན་མཁར་དམར་ཁང་བ་རེད། །
འབྲུག་ལྗང་ལོ་འབྲི་མར་སེར་པོ་རེད། །
སྤྲིན་དཀར་དམར་མར་མེའི་སྒྲོན་ཤིང་རེད། །
ལོ་དེང་སང་མར་མེ་ཚེ་འབར་རེད། །
མཚོ་སྔོན་པོ་ཡིད་བཞིན་ནོར་བུ་རེད། །
ཉ་གསེར་མིག་ནོར་བུའི་ནང་ལུང་རེད། །
བྱ་ངང་བ་ནོར་བུའི་མཐའ་རྒྱན་རེད། །
མཚོ་སྔོན་པོ་ནོར་བུའི་དཔེ་བཞག་རེད། །
སྡེ་ཆེན་པོ་མཁར་དམར་ཁང་བ་རེད། །
རོགས་ཆུང་ལོ་འབྲི་མར་སེར་པོ་རེད། །
ཁ་ཚིག་གསུམ་མར་མེ་སྒྲོན་ཤིང་རེད། ། །
ལོ་དེང་སང་རོགས་ལ་ཚེ་འགྲོགས་རེད། །
174
སྡེ་ཆེན་པོ་ཡིད་བཞིན་ནོར་བུ་རེད། །
ཁ་ལ་ལ་ནོར་བུའི་ནང་ལུང་རེད། །
རོགས་ཆུང་ལོ་ནོར་བུའི་མཐའ་རྒྱན་རེད། །
སྡེ་ཆེན་པོ་ནོར་བུའི་དཔེ་བཞག་རེད། །



གནམ་བབས་ན་སྦང་རྒྱུ་མེད་ནོ། །
ཟླ་དྲུག་པའི་ཤ་བོའི་རྭ་རེད། །
ཕོ་ང་ཚོ་མགོ་གི་གསེར་ཏོག་རེད། །
སྨན་ཁྱོད་ཚོ་སྐུ་གསུང་ཐུགས་རྟེན་རེད། །
ཞེ་སྣང་བ་སྲོག་ཤིང་བུམ་པ་རེད། །
རླུང་གཡུག་ན་ཐོར་རྒྱུ་མེད་ནོ། །
རྒོད་ཐང་དཀར་རྒྱབ་ཀི་སྒྲོ་རེད། །
རོགས་རྩེ་ན་འགལ་རྒྱུ་མེད་ནོ། །
ལོ་བཅོ་ལྔའི་སྟེང་གི་རོགས་རེད། །
ས་ཁ་ཐག་རིང་གི་རོགས་ལོ། །
ཞེ་ཁོ་ཐག་ཆོད་ལ་མ་འདུག ། །
ངའི་མགོ་གི་ཝ་མོ་དཔེ་ལོངས། །
ཝ་དམར་བོ་བྲག་དམར་ཐེམ་རེད། །
གོས་ཆེན་པོ་རྒྱ་ནག་ཡུལ་རེད། །
ཐོག་ཅ་ལ་ཟི་ལིང་མཁར་རེད། །
འདི་གསུམ་པོ་ཐུག་འཕྲད་ཡོད་ན། །
རོགས་འུ་གཉིས་ཐུག་འཕྲད་ལོས་ཡོད། །
་
རྟ་ར་ཁྱ་ཤེའུ་ཐིག་ཅན་པོ། །
རྟ་ལམ་ཐུག་མ་རེད་ལས་ཐུག་རེད། །
རྟ་འུ་ཚོ་ཐང་ནས་ཐུག་བཏང་ན། །
ང་སྐྱིད་ཀི་སྐྱོ་བ་སངས་འགྲོ་གི །
ངའི་སྡུག་ཀི་མུན་པ་དྭངས་འགྲོ་གི །
སོ་སུམ་ཅུ་ཐམས་ཅད་དོན་རེད། །
དོན་དམ་པའི་རོགས་ལོ་ཁྱོད་རེད། །
གསེར་སེར་པོའི་དམ་ཁ་ཁྱོད་འཇོག །
ས་སྡེ་ཆེན་ཞང་བཟང་ཚ་མོ། །
རོགས་ལམ་ཐུག་མ་རེད་ལས་ཐུག་རེད། །
རོགས་ཆུང་ལོ་གྲོང་ནས་ཐུག་བཏང་ན། ། །
ང་སྐྱིད་ཀི་སྐྱོ་བ་སངས་འགྲོ་གི །
ངའི་སྡུག་ཀི་མུན་པ་དྭངས་འགྲོ་གི །
རོགས་བརྒྱ་འགྲོགས་སྟོང་འགྲོགས་དོན་རེད། །
དོན་དམ་པའི་བྱི་མོ་ཁྱོད་རེད། །
ཞེ་མཐུན་པའི་ཚིག་གསུམ་ཁྱོད་བཤད། །
ཡུལ་ཕ་མ་གསེར་གི་མཆོད་རྟེན་རེད། །
ཕོ་ང་ཚོ་མགོ་གི་ཉི་ཟླ་རེད། །
སྨན་ཁྱེད་ཚོ་རྐེད་གི་བང་རིམ་རེད། །
ཞེ་སྣང་བ་སྲོག་ཤིང་བུམ་པ་རེད། །
སྟོད་གངས་རིའི་ཀླད་ལ་ཐོན་དུས། ། །
ངའི་སེམས་པ་གངས་གི་དཀར་རེད། །
དེ་ལོས་ཡིན་གངས་ཅན་ཡུལ་རེད། །
སྨད་སྡེ་ཆེན་གྲོང་ང་ཐོན་དུས། །
ངའི་སེམས་པ་འོ་མའི་དཀར་རེད། །
ཡུལ་ཕ་མ་གསེར་གི་ལྷུ་དབང་རེད། །
175



དེ་ལོས་ཡིན་སྡེ་ཆེན་གྲོང་རེད། །
བོའུ་ཁྲ་རིང་ཟེར་ནོ་གཅེས་མིང་རེད། ། །
དོན་དམ་པ་ཤིང་ཐོག་ལྕགས་བཞག་རེད། །
ཤ་ཡུ་མོ་གསོད་ནོ་ཡ་མཚན་རེད། །
སྟོད་དབུས་གཙང་འདུ་ཁང་དགུ་ཐོག་རེད། །
མགོ་གསེར་ཏོག་ཉི་མ་རང་ཤར་རེད། །
མཇལ་ཐུབ་ན་རང་གི་བསོད་ནམས་རེད། །
རོགས་ཆུང་ལོ་ཟེར་ནོ་གཅེས་མིང་རེད། །
དོན་དམ་པ་ཐང་གི་རོགས་ལོ་རེད། །
ཞེ་སྣང་བ་མཐུན་ནོ་ཡ་མཚན་རེད། །
སྡེ་ཆེན་པོ་རྩེ་ཁང་དགུ་ཐོག་རེད། །
རོགས་ཆུང་ལོ་དུང་ཟླ་རང་ཤར་རེད། །
རྩེ་ཐུབ་ན་རང་གི་བསོད་ནམས་རེད། །
ས་རྒྱ་གར་པུ་ར་གླིང་དྲུག །
བལྟས་བཏང་ན་མིག་ག་ཡག་ཀི །
ཁུར་བཏང་ན་རྒྱབ་ག་བདེ་གི །
དཀར་ནི་གཅིག་ག་དཀར་ནོ། །
དཀར་ཤ་ཁ་མས་འདུག་ནོ། །
སྟོད་རྨ་རྒྱལ་སྦོམ་རའི་གངས་རེད། །
ས་སྡེ་ཆེན་དཀྱིལ་གི་རོགས་ལོ། །
བལྟས་བཏང་ན་མིག་ག་ཡག་ཀི །
རྩེ་བཏང་ན་སྣང་བ་མཐུན་གི །
དྲང་ནི་གཅིག་ག་དྲང་ནོ། །
དྲང་ཤ་ཁ་མས་འདུག་ནོ། །
ལོ་བཅོ་ལྔའི་སྟེང་གི་རོགས་རེད། །
རྨ་ཕར་རིའི་འཇུ་ལག་ཆུ་བོ། །
ས་འདི་ལ་མཆོད་གསུམ་མཆོད་ན། །
འཐུང་མི་དགོས་སྐོམ་པ་སེལ་ལ། ། །
བོའུ་ཡོད་ལ་མེད་ལ་གཅིག་ཡོད། །
གཅིག་ཡོད་ནོ་གནམ་ལྕགས་ཐོག་ཡིན། །
ཐོག་ཡིན་ནས་བྲག་རི་མི་གཏོར། །
རྒྱུག་ར་མདའ་ས་ནས་ཐོག་ཡིན། །
ས་སྡེ་ཆེན་གྲོང་གི་རོགས་ལོ། །
ཁ་བགད་ལེ་ཚིག་གསུམ་བཤད་ན། །
རྩེ་མི་དགོས་སྣང་བ་མཐུན་ན། །
རོགས་ཡོད་ལ་མེད་ལ་གཅིག་ཡོད། །
གཅིག་ཡོད་ནོ་ནམ་མཁའི་ལྷ་ཡིན། །
ལྷ་ཡིན་ནས་མཇལ་ས་མེད་དྲ། །
ཁ་བདག་ལེ་རྩེ་ན་ལྷ་ཡིན། །
དགུང་སྔོན་པོ་ཁ་གང་ཁེབ་སི་རེད། །
འབྲུག་ལྗང་ཁྲ་ཁེབས་སུའི་ཁ་ཚར་རེད། །
ཆར་ཟིལ་མ་ཏ་ལའི་ལོ་མ་རེད། །
176



འབྲུག་གྲགས་ཕྱོགས་ཤིག་ཀི་འབབ་རྒྱུ་རེད། ། | ཁ་ལ་ལ་བསམ་པའི་དོན་འགྲུབ་རེད། །
རོགས་ཡིན་རུང་བྱ་བ་རང་འགྲུབ་རེད། །
སྡེ་ཆེན་པོ་ཁ་གང་ཁེབ་སི་རེད། ། ཚིག་ཡིན་རུང་བསམ་བློ་འགྲུབ་བྱེད་རེད། །
བུ་བུ་མོ་ཁེབ་སིའི་ཁ་ཚར་རེད། །
ཁ་ལ་ལ་ཏ་ལའི་ལོ་མ་རེད། །
ཕྲུག་མཐེབ་བརྒྱ་ཐིག་ལེ་ཅན་པོ། །
ཚིག་བཤད་ཕྱོགས་ཤིག་ཀི་རྩེ་རྒྱུ་བྱེད། ། ཕྱི་བལྟས་ན་མིག་ག་ཡག་ཀི །
གོན་བཏང་ན་དྲོད་ཁོལ་འཛོམས་གི །
མཚོ་ལྗང་ལོ་ཤེལ་དཀར་མེ་ལོང་རེད། ། ངའི་ཚེ་གཅིག་གཤོར་ལྭ་ཉན་གི །
ཉ་གསེར་མིག་གསེར་ནག་པ་ཏྲ་རེད། །
བྱ་ངང་ཆུང་བསམ་པའི་དོན་འགྲུབ་རེད། ། རོགས་ཆུང་ལོ་ཞེ་འདང་ཅན་པོ། །
དོན་འགྲུབ་ན་པ་ཏྲ་ད་སྤྲོད་རེད། ། ཕྱི་བལྟས་ན་ཕོ་སྒོ་ཡག་ཀི ། །
ཚིག་བཤད་ན་སྣང་བ་མཐུན་གི །
སྡེ་ཆེན་པོ་མར་ཁུ་རང་འཁྱིལ་རེད། ། ངའི་ཚེ་གཅིག་རྩེ་རོགས་ཉན་གི །
རོགས་ཆུང་ལོ་མར་མེའི་སྒྲོན་ཤིང་རེད། ། །
ཁ་ཚིག་གསུམ་བསམ་པའི་དོན་འགྲུབ་རེད། ། དགུང་སྔོན་པོ་ཤེལ་དཀར་ཕྲེང་བ་རེད། །
དོན་འགྲུབ་ན་མར་མེ་ད་སྒྲོན་རེད། ། མགོ་བརྒྱ་དཔོན་འཛམ་གླིང་ཉི་མ་རེད། །
བར་རྒྱན་ཆ་ཐོ་རེངས་སྐར་ཆེན་རེད། །
ས་འབོ་ར་གསེར་ནག་བུམ་པ་རེད། ། ངའི་བྱ་ཆེན་མིག་ཀི་དོ་ཟླ་རེད། །
རྫ་ཀོ་ཤ་ནོར་བུ་དགའ་འཁྱིལ་རེད། །
ཤ་གྱོ་ཁྱ་ཡིད་བཞིན་ནོར་བུ་རེད། ། སྡེ་ཆེན་པོ་བྱུ་དམར་ཕྲེང་བ་རེད། །
རྭ་ཆ་བརྒྱད་བསམ་པའི་དོན་འགྲུབ་རེད། ། མགོ་བརྒྱ་དཔོན་དྲིན་ཆེན་ཕ་མ་རེད། །
ཤ་ཡིན་རུང་བྱ་བ་རང་འགྲུབ་རེད། ། ། བར་རྒྱན་ཆ་འདང་ཆེན་རོགས་ལོ་རེད། །
རྭ་ཡིན་རུང་བསམ་བློ་འགྲུབ་བྱེད་རེད། ། ངའི་དམར་ཆུང་སྲོག་ཀི་དོ་ཟླ་རེད། །
ས་སྡེ་ཆེན་གསེར་ནག་བུམ་པ་རེད། །
ནང་ན་ཟླ་ནོར་བུ་དགའ་འཁྱིལ་རེད། །
བུ་བུ་མོ་ཡིད་བཞིན་ནོར་བུ་རེད། །
དགུང་སྔོན་པོ་གསེར་ཤོག་སེར་རོ་རེད། །
འབྲུག་ལྗང་ཁྱུ་གསེར་ཡིག་བྲིས་མ་རེད། །
ཆར་ཟིལ་མ་རྒྱ་གར་རིལ་བུ་རེད། །
177



ཆགས་བཞག་ན་འཇིག་རྟེན་སུམ་འཛོམས་ ༼ རོགས་གང་མཐུན་ན་ཟླ་རིག་གི །
རེད། ། །
དེའི་ནང་གི་ཞེ་མཐུན་ལོགས་ལོ། །
ལས་ཡོད་ན་ཀ་གི་རང་བཞིན་རེད། ། ། རོགས་ཆུང་ལོའི་སེམས་པ་་འདོད་རེད། །
སྡེ་ཆེན་པོ་དུང་ཤོག་དཀར་རོ་རེད། །
རོགས་ཆུང་ལོ་དུང་ཡིག་བྲིས་མ་རེད། །
ཚིག་བཤད་ནོ་རྗེ་བཙུན་མགུར་མ་རེད། ། །
ཆགས་བཞག་ན་འཇིག་རྟེན་སུམ་འཛོམས་
ཁིས་ཡག་པ་ཁིས་ལུང་གོང་མ་ནས། །
དར་དཀར་བོ་རླུང་ང་སྐྱོད་འདྲ་བོ། །
ཆགས་བཞག་ན་ཐང་དཀར་རྒོད་པོ་རེད། །
གླག་རོག་མོའི་འགྲོ་ཡ་འདུག་རོགས་རེད། །
ང་འགྲོགས་ར་ཀ་གི་རང་བཞིན་ཡིན། །
རེད། །
ལས་ཡོད་ན་ཀ་གི་རང་བཞིན་རེད། །
དགུང་སྔོན་པོ་ཨ་སང་བ་སང་རེད། ། །
སྤྲིན་དཀར་བོ་བལ་གདན་གྲུ་བཞི་རེད། །
དགུང་ཉི་མ་ཤེལ་དཀར་མེ་ལོང་རེད། །
ས་གང་ནས་ཤར་ན་འོད་ཆེན་རེད། ། །
ཁིས་ཡག་པ་ཁིས་ལུང་བར་མ་ནས། །
དར་སེར་བོ་རླུང་ང་སྐྱོད་འདྲ་བོ། །
ཆགས་བཞག་ན་ངང་ཆུང་གསེར་ལོ་རེད། །
བྱ་རྨ་བྱའི་འགྲོ་ཡ་འདུག་རོགས་རེད། །
ང་འགྲོགས་ར་ཀ་གི་རང་བཞིན་ཡིན། །
སྡེ་ཆེན་པོ་ཨ་སང་བ་སང་རེད། །
གྲོང་རྩེ་བ་བལ་གདན་གྲུ་བཞི་རེད། །
རོགས་ཆུང་ལོ་ཕ་མའི་ཁ་མ་རེད། །
ས་གང་ནས་ཐུག་ན་འདང་ཆེན་རེད། ། །
ཁིས་ཡག་པ་ཁིས་ལུང་ཞོལ་མ་ནས། །
དར་སྔོན་པོ་རླུང་ང་བསྐྱོད་འདྲ་བོ། །
ཆགས་བཞག་ན་བྱིའུ་ཆུང་འཇོལ་མོ་རེད། །
བྱ་ཁུ་ལོའི་འགྲོ་ཡ་འདུག་རོགས་རེད། །
ང་འགྲོགས་ར་ཀ་གི་རང་བཞིན་ཡིན། །
རི་གང་མཐོ་སྒང་ང་བུད་ན། །
ཤིང་གང་ཡག་རྩེ་མོ་རིག་ཀི །
དེའི་ནང་གི་གསོམ་དཀར་ལྷ་ཤིང་། །
ལྷ་བྱམས་པའི་སེམས་གི་འདོད་རེད། །
རྟ་གྱོ་རིས་གོམ་པ་སྨུག་ལོང་རེད། །
སྨུག་རང་གི་མ་རེད་གཞན་གི་རེད། །
འདིའི་བདག་གོ་ཕོ་ཆུང་འབྲུག་རེད། །
འབྲུག་ལྗང་ལོས་བཀའ་ཞིག་འབབ་རེག་གོ།
རྟ་འདོ་བ་མིག་ཀིས་འཚོ་རྒྱུ་བྱེད། །
སྡེ་གང་ཡག་གྲོང་ང་སོང་ན། །
178



| རོགས་ཆུང་ལོའི་སྐད་ལ་རིག་ཀི །
ཞེ་བསམ་པའི་ཡིད་སྨོན་འཆོར་གི །
རོགས་ཆུང་ལོའི་སྐྱེས་ལུས་སྨྱུག་རེད། །
སྨྱུག་རང་གི་མ་རེད་གཞན་གི་རེད། །
འདིའི་བདག་པོ་གཤིན་རྗེ་ཆོས་རྒྱལ་རེད། །
ལྷ་ཆོས་རྒྱས་བཀའ་ཞིག་འབབ་རེག་གོ།
རོགས་ཆུང་ལོ་མིག་ཀིས་འཚོ་རྒྱུ་བྱེད། ། །
རས་དར་ལྗང་འདྲ་གི་རྨ་ཆུ། །
གོས་སྨུག་ནག་འདྲ་གི་རྨ་བྱ། ། །
ཆུ་རྨ་ཆུའི་ཁ་ན་ཆ་འགྲིག་རེད། །
སྒྲོ་བུམ་པའི་ཁ་ན་ཡང་འགྲིག་རེད། །
མཚོ་སྔོན་པོ་ཚྭ་མཚོ་ཁ་ནས། །
བྱ་ངང་བ་སྟོང་རྒྱན་གྲག་ཀི །
དབུས་བན་ཆུང་སྐད་ལ་རིག་གི །
ཞེ་བསམ་པའི་དད་པ་སྐྱེ་གི །
གླིང་སེང་ཆེན་འདྲ་གི་བྱི་ལི། །
མ་འབྲུག་གེ་འདྲ་གི་བྱི་མོ། ། །
ས་སྡེ་ཆེན་གྲོང་ན་ཆ་འགྲིག་རེད། །
།ནང་ན་ཟླའི་གྲུབ་ན་ཡང་འགྲིག་རེད། །
ཤིང་གསོམ་དཀར་སྡོང་བོའི་མགོ་ནས། །
བྱ་ཁུ་ལོ་སྟོང་རྒྱན་གྲག་ཀི །
179



ལྔ་བ། དམ་བཅའ་བའི་སྐོར།
ཚིག་དམ་བཅའི་ཐོག་ནས་ང་འདུག །
ལྷ་བྱམས་པའི་ཞལ་ངོ་མཇལ་དུས། །
དངུལ་དཀར་པོའི་དངུལ་རྐང་ནང་ང་། །
དུང་དཀར་པོའི་སྡོང་གསེས་བཙུགས་ཡོད། །
གསེར་སེར་པོའི་མར་ཁུ་བླུགས་ཡོད། །
འོད་ལམ་མེར་མར་མེ་སྒྲོན་ཡོད། །
ཕྱག་འཚལ་ལེ་གསོལ་བ་འདེབས་དུས། །
སྡིག་ཉེས་པ་བཤགས་དགོས་ཞུས་ཡོད། །
སྡེ་ཆེན་པོ་གྲོང་ང་ཆགས་འཇོག །
ངས་དྲིན་ཆེན་ཕ་མར་དཔེ་ལེན། ། །
རོགས་མི་འགལ་ཚིག་ཅིག་ཁྱོས་ཤོད། །
གཏམ་མི་ཁས་སྡེ་མཐའ་སྐོར་རུང་། །
ཚིག་དམ་བཅའི་ཐོག་ནས་ང་འདུག །
ལོ་བཅོ་ལྔའི་རོགས་ལོར་འགྲོགས་དུས། །
སེམས་ཡ་ཆུང་གངས་དཀར་དཀྱིལ་ལ། །
ཚིག་དོན་ཆེན་མནའ་ཞིག་བསྐྱལ་ཡོད། །
རྟགས་ཕུ་རུང་ནང་ནས་བརྗེ་ཡོད། ། །
མགོ་སྔས་ཐོག་གཅིག་ག་བཞག་ཡོད། །
ཁྱིམ་གཅིག་ག་སྨོན་ལམ་རྒྱག་དུས། ། །
དོན་དམ་པ་འགྲུབ་དགོས་ཞུས་ཡོད། །
འབའ་མང་རའི་ལུག་རྒྱུད་བཤད་ལེ་ཆི། །
བལ་ཁ་ཆུ་རིང་ནོ་གླེང་ངེ་ཆི། །
ཤིང་དྲ་མ་ཟེར་རེ་སྐྱོན་ཆེན་ཞིག ། །
སྤྱང་དར་མ་ཟེར་རེ་དབང་ཆེན་ཞིག །
ལུག་བརྗེད་ཁ་མི་བྱེད་ཀ་མེད་རེད། །
བལ་ཁ་ཆུ་མི་བརྗེད་ཁོ་ཐག་ཡིན། ། །
དགུང་སྔོན་པོ་གནམ་མ་ཆགས་འཇོག །
ངས་ཕོ་ཆུང་འབྲུག་ག་དཔེ་ལེན། ། །
འབྲུག་མི་གྲགས་ཚིག་ཅིག་ཁྱོས་ཤོད། །
དགུང་ཆུ་སྤྲིན་རྗེས་ནས་འཐིབས་རུང་། །
སྡེ་ཆེན་པོའི་རོགས་རྒྱུད་བཤད་ལེ་ཆི། །
ཞེ་འདང་རྩིས་ཆེ་ནོ་གླེང་ངེ་ཆི། །
གླིང་མི་ཁ་ཟེར་རེ་སྐྱོན་ཆེན་ཞིག །
ཁྱིམ་བཟའ་བ་ཟེར་རེ་དབང་ཆེན་ཞིག །
རོགས་བརྗེད་ཁ་མི་བྱེད་ཀ་མེད་རེད། །
180



ཁྱོའི་ཞེ་འདང་མི་བརྗེད་ཁོ་ཐག་ཡིན། །
།
རྐྱལ་མ་ཐུབ་བསྡད་ན་ང་ཡིན། །
བྱ་ཁུ་ལོ་སྙིང་ལ་རྗེ་བོ། །
ཁྱོད་འཕུར་སའི་དགུང་སྔོན་གནམ་ནས། །
ང་མ་བརྗེད་ཡིད་ལ་ཟུངས་ར། །
ང་འདུག་སའི་བྲག་རིའི་ཐེམ་ནས། །
ཁྱོད་མི་བརྗེད་ཁས་ལེན་བྱས་ནི། །
ཡུལ་ཕ་མ་འདུག་འདུག་ཁྱོད་བྱོས། །
ཁྱིམ་བུ་ཕྲུག་འཁོར་འཁོར་ང་བྱེད་།
འདུག་མ་ཐུབ་བཏང་ན་ཁྱོད་ཡིན། །
འཁོར་མ་ཐུབ་བཏང་ན་ང་ཡིན། །
རོགས་ཆུང་ལོ་སྙིང་ལ་རྗེ་བོ། །
ཁྱོད་འགྲོ་སའི་སྡེ་ཆེན་གྲོང་ནས། །
ང་མ་བརྗེད་ཡིད་ལ་ཟུངས་ར། ། །
ང་འདུག་སའི་སྡེ་ལུང་མཐའ་ནས། ། །
ཁྱོད་མི་བརྗེད་ཁས་ལེན་བྱས་ནི། །
ཁངས་མ་བབས་རྫ་མགོ་དཀར་ནོ། །
རྨ་ཕ་རིའི་རྨ་ཆེན་གངས་རེད། །
དགུང་ཉི་མ་ཀླད་ནས་ཤར་རུང་། །
ཞུ་འགྲོ་གི་བསམ་པ་མེད་ནོ། །
ཤར་རྨ་རྒྱལ་ཁོང་གསེང་དར་རེད། །
གངས་མི་ཞུ་དོན་མགོ་དེ་རེད། །
ཕྱི་སྡེ་བ་ཤ་རྭ་དཀར་པོ་རེད། །
ནང་ཚོ་བ་འབྲོང་རྭ་སྨུག་པོ་རེད། །
རོགས་འུ་གཉིས་དགོ་རྭ་ཆ་མ་རེད། །
ཆ་གཏོར་རག་བར་ར་འགྲོགས་ག་འགྲོ ། །
རོགས་མ་རྩེ་སྣང་བ་མཐུན་ནོ། །
ས་སྡེ་ཆེན་ཕ་བཟང་བུ་རེད། །
དགྲ་ནག་པོས་ལིམ་ལོག་བསྟན་རུང༌། །
འགལ་འགྲོ་གི་བསམ་པ་མེད་ནོ། ། །
རོགས་ཕ་བཟང་བུ་ཡི་འདང་རེད། །
རོགས་མི་འགལ་དོན་མགོ་དེ་རེད། །
ཕྱི་སྡེ་བ་སྒ་ཁྱ་ལྷུ་བཞི་རེད། །
ནང་ཚོ་བ་ཀོ་སྟན་གྲུ་བཞི་རེད། །
རོགས་འུ་གཉིས་ཡོབ་ཆེན་ཆ་མ་རེད། །
ཆ་གཏོར་རག་བར་ར་འགྲོགས་ག་འགྲོ །
ཡར་ལྟོས་གི་ཁྱ་ཡག་རྫ་ན། །
འབྲི་ཐུལ་མའི་ཁ་མ་འབྲོང་རེད། །
དཀར་འོ་མའི་ཁ་མ་ཁངས་རེད། །
ཁངས་གཞན་ན་བབས་ན་ཁྱོད་ཡིན། །
ཁངས་ཉི་མས་བཞུས་ན་ང་ཡིན། །
ཆུ་རྨ་ཆུ་བཞུར་བཞུར་ཁྱོད་བྱོས། །
ཉ་གསེར་མིག་རྐྱལ་རྐྱལ་ང་བྱེད། །
བཞུར་མ་ཐུབ་བསྡད་ན་ཁྱོད་ཡིན། །
181



མར་ལྟོས་གི་ཚོ་དྲུག་གླིང་ནས། །
ཡུལ་ཕ་མའི་ཁ་མ་རོགས་ཡིན། ། །
ཁྱིམ་བཟའ་བའི་ཁ་མ་ཚིག་ཡིན། །
ཚིག་གཞན་ན་བཤད་ན་ཁྱོད་ཡིན། །
རོགས་གཞན་ནས་བཙལ་ན་ང་ཡིན། །
བྱ་ཁུ་བྱུག་སྙིང་ལ་རྗེ་བོ། །
ཁྱོད་རྒྱ་གར་ཡུལ་ནས་ཐོན་ཚད། །
ནགས་ལོ་མ་མི་སྐམ་ཁྱོད་བལྟ། །
མགོ་སིལ་ཏོག་མི་འཐོར་ཁྱོད་སྒུག །
ཁྱོས་སེམས་ནས་ཨེ་སྒུག་འདོད་ན། །
གནས་འགངས་ཆེན་སྣང་རའི་གསེར་ཁང་། །
སྟོད་དབུས་གཙང་ཡུལ་གི་བླ་མ། །
ཁྱོད་བྱང་ཆུབ་སེམས་དཔའ་ཨེ་ཡིན། །
ཁྱོད་བྱང་ཆུབ་སེམས་དཔའ་ཡིན་ན། །
ཞྭ་ཕུད་ལ་ཕྱག་གསུམ་ཁྱོད་འཚལ། །
ཕྱག་འཚལ་ཐོག་དེ་ནས་ང་འདུག །
སྡེ་ཆེན་པོ་གྲོང་གི་རོགས་ལོ། །
ཁྱོད་སྡེ་ཆེན་གྲོང་ནས་ཐོན་ཚད། །
ཚིག་གཞན་ན་མི་བཤད་ཁྱོད་བལྟ། །
རོགས་གཞན་ན་མི་རྩེ་ཁྱོད་སྒུག །
ཁྱོས་སེམས་ནས་ཨེ་བདེན་འདོད་ན། །
གནས་འགངས་ཆེན་ལྷ་སའི་ཇོ་ཁང་། །
ས་སྡེ་ཆེན་དཀྱིལ་གི་རོགས་ལོ། །
ཁྱོད་ཞེ་མཐུན་རོགས་ལོ་ཨེ་ཡིན། །
ཁྱོད་ཞེ་མཐུན་རོགས་ལོ་ཡིན་ན། །
མནའ་བསྐྱལ་ལ་ཚིག་གསུམ་ཁྱོད་བཤད། ། །
ཚིག་བཤད་ཐོག་དེ་ནས་ང་འདུག །
གོས་འབྲུག་མ་འཁོར་ལོ་ཅན་པོ། །
དབྱར་དྲུག་པའི་ཆུ་ལཱ་ཨེ་ཉན། །
གོས་མི་གཏའ་ཁས་ལེན་ཨེ་ཐུབ། །
ང་འཛམ་གླིང་ཉི་མ་ཟེར་ནོ། །
སྤྲིན་ནག་པོས་འཆར་ལམ་བཀག་རུང་། །
དྲོད་ཁ་མའི་འདུག་རྒྱུ་ཁས་ལེན། །
རྟ་རྐྱང་ངེ་སྐྱེས་དུས་རྐྱང་ཡིན། །
རྐྱང་སྐྱེས་ནས་རྒས་གི་བར་ར། །
སྒ་ཡོ་གཟུར་ཤོར་ན་ཁྱོད་ཡིན། །
གཞུག་གློ་ཕྲ་བླངས་ན་ང་ཡིན། །
རོགས་ཆུང་ལོའི་སྐྱེས་ལུས་སྨྱུག་ཡིན། །
སྨྱུག་སྐྱེས་ནས་རྒས་གི་བར་ར། ། །
འགྲོགས་གཞན་པ་བཟུང་ན་ཁྱོད་ཡིན། །
ཚིག་གཞན་ན་བཤད་ན་ང་ཡིན། ། །
རོགས་ཆུང་ལོ་ཁ་ཚིག་ཅན་པོ། །
ཚེ་འདི་ཡི་ཚེ་རོགས་ཨེ་ཉན། །
རོགས་མི་འགལ་ཁས་ལེན་ཨེ་ཐུབ། །
ང་ཞང་བཟང་ཚ་མོ་ཟེར་ནོ། །
ཚིག་བཤད་ནོ་གོར་མོ་རྡོ་ཡིན། །
རྡོ་ཁ་མའི་འདུག་རྒྱུ་ཁས་ལེན། །
182



སྟོད་རི་ཆེན་ཁ་བས་མནན་ན། །
ཁྱོས་མི་སྐམ་ཁས་ལེན་ཨེ་ཐུབ། །
ཁྱོད་རློམ་པའི་རློམ་པ་ཨེ་རློམ། །
ཁྱོད་རློམ་པའི་རློམ་པ་རློམ་ན། །
ང་རློམ་པ་ཅན་གི་རྟ་ཡིན། །
ཁྱོས་ཡིད་བཟུང་ཅན་གི་སྒ་སྟོད། །
བྱ་གཤོག་ཐོག་ཟེར་ན་རྫུན་ཡིན། །
ལམ་སྐྱ་མོ་ཤར་སེ་གཅོད་ལ། །
ལོ་བཅོ་ལྔ་ཉི་ཤུའི་རོགས་ལོ། །
ཁྱོད་རྩེ་ཡེ་ཡོང་ན་སྐྱིད་ཀི །
ཁྱོད་སྐྱིད་ལ་བདག་པོ་མང་གི །
གཏམ་མི་ཁས་བར་ཆད་བྱུང་ན། །
ཁྱོས་མི་འགལ་ཁས་ལེན་ཨེ་ཐུབ། །
ཁྱོད་རློམ་པའི་རློམ་པ་ཨེ་རློམ། །
ཁྱོད་རློམ་པའི་རློམ་པ་རློམ་ན། །
ང་རློམ་པ་ཅན་གི་རོགས་ཡིན། །
ཁྱོས་ཡིད་འཛིན་ཅན་གི་ཚིག་ཤོད། །
ཚེ་ཕྱི་མ་ཟེར་ན་རྫུན་ཡིན། །
ཚེ་འདི་ཡི་ཚེ་རོགས་ཉན་ན། །
གནམ་ཅི་ཡིས་འབབ་ན་འབབ་ཀི་གཞུགས། །
གོས་སྟེང་འོག་བདུན་གི་ཆུ་ལཱ་ཡོད། །
གོས་གཏའ་འགྲོ་བསམ་པ་ཡིད་ན་མེད། །
གཏམ་མི་ཁས་བཤད་ན་བཤད་ཀི་གཞུགས། །
ཆོས་བདེན་པ་བདུན་གི་མནའ་ཚིག་ཡོད། །
རོགས་འགལ་འགྲོ་བསམ་པ་ཡིད་ན་མེད། །
བོའུ་རྭ་རིང་དངུལ་དཀར་སོ་བ་ཅན། །
སྨན་བོའུ་རྡེའུ་སྟེང་ནས་མ་འགྱུར་དྲ། །
ངའི་སྐེག་ཀི་མེ་ཆ་གློག་ཡིན། །
གློག་དམར་པོ་འགྱུར་གི་དཔེ་མེད། །
ངའི་གོས་ཆེན་ཐུལ་བའི་ཐོག་ག །
འབྲུག་ཚང་ཉལ་མ་ཞིག་ཕབ་ཡོད། །
ངས་མི་གོན་རོགས་ལོ་ཁྱོས་ཁོན། །
ཁྱོས་གཞན་ལ་མི་སྐོན་ཁས་ལོངས། །
རོགས་ཆུང་ལོ་དུང་གི་སོ་ཕྲེང་ཅན། །
ཚིག་སྔར་བཤད་སྟེང་ནས་མ་འགྱུར་དྲ། །
ངས་བཤད་ནོ་གོར་མོ་རྡོ་ཡིན། །
རྡོ་གོར་མོ་འགྱུར་གི་དཔེ་མེད། །
དབྱར་སྟོན་ཁ་རྫ་ཁའི་མེ་ཏོག །
ཁྱོད་སྐྱེས་ལེ་ཡོང་དུས་སྐྱིད་ཀི །
སྐྱིད་ལ་བདག་པོ་མང་གི །
ངའི་གངས་དཀར་དྲན་པའི་ངོ་ན། །
ཚིག་དོན་ཆེན་རིམ་པ་གསུམ་ཡོད། །
ངས་ཁོག་ག་མི་འཛིན་ཁྱོད་བཤད། །
ཁྱོས་གཞན་ན་མི་བཤད་ཁས་ལོངས། །
183



ཆུ་གཞན་ན་གཅོད་ན་ཁྱོའི་ཤ །
རྟ་འདོ་བའི་སྐྱེས་ལུས་རྐྱང་རེད། །
རྒྱུག་གོམ་ལག་སྐྱི་བསེར་རླུང་རེད། །
རྟ་ཁྱོད་ལ་ཞོན་གི་ཕན་ནས། ། །
རྟ་གང་ཡིན་མི་ཞོན་ཁས་ལེན། །
རོགས་ཡག་པ་སྡེ་ཆེན་གྲོང་ན་ཡོད། །
ཚིག་གང་བཤད་རང་གི་སེམས་ན་ཡོད། །
གཏམ་མི་ཁས་གཏོར་ཚེ་ཞིག་ག །
ཚིག་གཞན་ན་བཤད་ན་ཁྱོའི་ཤ །
རོགས་ཆུང་ལོའི་སྐྱེས་ལུས་མདའ་རེད། །
ཚིག་སྙན་མོ་རྗེ་བཙུན་མགུར་རེད། །
རོགས་ཁྱོད་ལ་རྩེ་གི་ཕན་ནས། །
ཚིག་གཞན་ན་མི་བཤད་ཁས་ལེན། །
རྟ་རྟེའུ་ཐོག་གཅིག་ནས་ཞོན་རྒྱུ་ཡིན། །
སྲབ་མགར་ཐོག་གཅིག་ནས་རྡུང་རྒྱུ་ཡིན། །
ས་བྱང་ལམ་གཅིག་ནས་གཅོད་རྒྱུ་ཡིན། །
ས་ཕྱེ་མའི་ཐང་ནས་སྦྲ་ཕུབ། །
སྦྲ་ཕུབ་རྒྱུའི་བཀོད་སྒྲིག་ཁྱོས་བྱོས། །
སྦྲ་མི་ལོག་ཁས་ལེན་ངས་བྱེད། །
རོགས་སྡེ་ཐོག་གཅིག་ནས་རྩེ་རྒྱུ་ཡིན། །
ཚིག་བཤད་ཐོག་གཅིག་ནས་འདུག་རྒྱུ་ཡིན། །
ཁྱིམ་མཁར་ཐོག་གཅིག་ནས་སྐྱོང་རྒྱུ་ཡིན། །
སྡེ་ཆེན་པོ་གྲོང་ནས་རོགས་རྩེ། །
གཏམ་མི་ཁའི་སྔོན་ནས་ཁྱོད་སྡོད། །
རོགས་མི་འགལ་ཁས་ལེན་ངས་བྱེད། །
རྟ་འདོ་བས་བྱང་ལམ་གཅོད་དུས། །
སྒ་ལྷུ་བཞིའི་རྒྱུན་ཐག་སྲ་དགོས། །
གཞུ་མཆོག་དཀར་ཕྲག་ག་ཁུར་དུས། །
དགྲ་ཐུབ་ཀི་ཡིད་ཁོག་ཡོད་དགོས། །
མཁར་ཁང་བ་ཕུབ་ཀི་བློ་ཡོད་ན། །
མགོ་གཡུ་ཏོག་རྩིག་ཀི་སྟོབས་ཡོད། །
རོགས་ཁྱོད་ཚོར་རྩེ་གི་དབང་ཡོད་ན། །
ཁྱིམ་གཅིག་ནས་འདུག་ཀི་བློ་ཡོད། །
ས་སྡེ་ཆེན་རོགས་ལོར་འགྲོགས་དུས། །
རོགས་མི་འགལ་མནའ་ཡིས་སྒག་དགོས། །
གཏམ་མི་ཁས་སྡེ་མཐའ་འུར་དུས། །
ཁྱིམ་སྐྱོང་གི་ཡིད་ཁོག་ཡོད་དགོས། །
ཆུ་ཡག་པ་རྫ་ལུང་སྐེ་ན་ཡོད། །
དེའི་ཆུ་རྔ་སྤེན་མའི་ཐང་ན་ཡོད། །
ཆུ་བཞུར་རེ་དྭངས་ཚེ་ཞིག་ག །
བྱ་ཐང་དཀར་རྒོད་ལ་ཤོད་ལ། །
ཁྱོས་བྲག་ཆེན་བྲག་ཆུང་བརྒྱུད་ལ། །
184



ཁངས་ཉི་མས་མ་ཞུ་ཆགས་ཡོད། །
བྲག་ཆུང་ཆུང་ཟུར་ནས་ལྟོས་ར། །
ཁྱོད་ཡན་གི་འཕུར་གྲོགས་ང་མེད། །
བཙལ་ཡོད་ཀི་ཟེར་ནི་ཡོད་ན། །
སྒྲོ་སྨུག་པོ་དམ་མ་ཐོགས་ར། །
དམ་བཏགས་ཀི་བསམ་པ་ང་མེད། །
ཁྱོས་བསམ་ནོ་རོགས་ལོ་ང་རེད། །
བུ་བློ་སེམས་མ་འགྱུར་སྡོད་དྲ། །
ངའི་བསམ་ནོ་བདེན་འཛིན་མནའ་ཡིན། །
མནའ་བདེན་འཛིན་མ་ཟོས་བསྡད་ཡོད། །
ཞེ་མཐུན་གི་རོགས་ལོར་ཤོད་ལ། །
ཁྱོས་སྡེ་ཆེན་སྡེ་ཆུང་བརྒྱུད་ལ། །
སྡེ་ཆུང་ཆུང་ཟུར་ནས་ལྟོས་ར། །
ཁྱོད་ཡན་གི་ཞེ་མཐུན་ང་མེད། །
བཙལ་ཡོད་ཀི་ཟེར་ནི་ཡོད་ན། །
ཚིག་སྙན་མོ་དམ་མ་ཐོགས་ར། །
དམ་བཏགས་ཀི་བསམ་པ་ང་མེད། །
སྟོད་རྫ་རྒྱུད་དེད་ཀི་རི་རྒྱུད་ནས། །
རྫ་རི་རབ་འདྲ་གི་བྲེ་སེར་འབྲོང་། །
རྩྭ་མཉམ་བཟའ་ཨེ་བྱེད་ཁས་ལེན་བྱོས། །
དེ་མིན་ན་རྩྭ་མགོ་ནོགས་གེ་ཅི། །
སྟོད་གངས་དཀར་གངས་རི་དཀར་གི །
ཁྱོད་དཀར་ནོ་ཡ་མཚན་ཆེ་གི །
དགུང་ཉི་མ་ཀླད་ནས་ཤར་དུས། །
ཁྱོད་དཀར་ཐོག་ཁ་མས་ཨེ་འདུག །
སྨད་རྫ་ལུང་དེད་ཀི་སྟག་ལུང་ནས། །
སྟག་ཤ་ར་འདྲ་གི་ཕ་བཟང་བུ། །
རོགས་མཉམ་རྩེ་ཨེ་བྱེད་ཁས་ལེན་བྱོས། །
དེ་མིན་ན་མི་ཁ་འུར་རེ་ཅི། །
སྡེ་ཆེན་པོ་རོགས་ལོ་དྲང་གི །
ཚིག་བཤད་ནོ་ཡ་མཚན་ཆེ་གི །
གཏམ་མི་ཁས་སྡེ་མཐའ་སྐོར་དུས། །
ཚིག་བཤད་ནོ་ཁ་མས་ཨེ་འདུག །
ཆུ་རྨ་ཀླུང་དེད་ཀི་གཡུ་ལུང་ནས། །
བྱ་རྨ་བྱ་འདྲ་གི་ཞང་བཟང་ཚ། །
ཚིག་མཉམ་བཤད་ཨེ་བྱེད་ཁས་ལེན་བྱོས། །
དེ་མིན་ན་ཉི་མ་བཏང་ངེ་ཅི། །
ཁྱོས་བསམ་ནོ་ཁྱ་ཡག་རྫ་རེད། །
རྫ་བང་རིམ་གྱིག་གེ་སྡོད་དྲ། །
ངའི་བསམ་པ་རྫ་ཁའི་ཁངས་ཡིན། །
ཡར་བལྟས་གི་ཁྱ་ཚང་ཐང་ན། །
གསེར་སེར་པོའི་མེ་ཏོག་སྐྱེས་ཡོད། །
ཁྱོད་དབྱར་གསུམ་ཙད་ལ་བཞུས་ལེ། །
དགུན་གསུམ་ཙག་གིས་སྐམ་རུང་། །
མགོ་མི་སྐམ་ཁས་ལེན་ཨེ་ཐུབ། །
185



ང་ཡིན་ན་ཁས་ལེན་ཐུབ་བ། །
ཕར་བལྟས་གི་རྒྱ་རྫོང་ནགས་ནས། ། །
ཤིང་གསར་སྐྱེ་གསོམ་དཀར་སྡོང་བོ། །
ཁྱོད་ཐག་ནག་ཞགས་ཀ་འཕངས་ངེ་། །
རྣོ་གཅོད་སྟ་རེ་གཡུག་རུང་། །
ཁྱོད་མི་ལོག་ཁས་ལེན་ཨེ་ཐུབ། །
ང་ཡིན་ན་ཁས་ལེན་ཐུབ་བ། །
འབྲུག་ཕོ་ཆུང་འདྲ་གི་འདོ་བ། །
རྒྱུག་གོམ་ལག་རློམ་པ་ཨེ་ཡོད། །
རྒྱུག་གོམ་ལག་རློམ་པ་ཡོད་ན། །
རྟ་རྒྱུག་སའི་སྤང་ལུང་ཐང་ནས། །
ངས་རྒྱ་སྲབ་བསིལ་མ་འགུག་རྒྱུ། །
རྟ་མ་ཁུག་བཏང་ན་ང་ཡིན། །
རྒྱུག་གོམ་པ་མེད་ན་ཁྱོད་ཡིན། །
མར་བལྟས་གི་སྡེ་ཆེན་གྲོང་ནས། །
ཞེ་རང་མཐུན་ཆུང་འདྲིས་རོགས་ལོ། །
ནང་ན་ཟླས་བཀག་འགོག་བྱས་ལ། །
གླིང་ཡུལ་མི་ཁ་འཁོར་རུང༌། །
རོགས་མི་འགལ་ཁས་ལེན་ཨེ་ཐུབ། །
ང་ཡིན་ན་ཁས་ལེན་ཐུབ་བ། །
སྡེ་ཆེན་པོ་ཕོ་བྲང་གཞུང་གི །
རོགས་མེ་ཏོག་འདྲ་གི་ཞེ་མཐུན། །
ཚིག་སྙན་མོར་རློམ་པ་ཨེ་ཡོད། །
ཚིག་སྙན་མོར་རློམ་པ་ཡོད་ན། །
རོགས་རྩེ་སའི་སྡེ་ཆེན་གྲོང་ནས། །
ཁྱིམ་བཟའ་བའི་བཀོད་པ་འཐེན་རྒྱུ། །
འཐེན་མ་ཐུབ་བཏང་ན་ང་ཡིན། །
ཚིག་རློམ་པ་མེད་ན་ཁྱོད་ཡིན། །
ཤིང་ཤུག་ལོ་ན་ནིང་སྐྱེས་ནི། །
མགོ་ལོ་མ་ད་ལོ་འཁྲུངས་ནི། །
ཤིང་རྩ་ནས་རྒས་རག་བར་ར། །
མགོ་ལོ་མ་མི་སྐམ་ཁས་ལེན། །
རོགས་ཆུང་ལོ་ན་ནིང་རྩེ་ནི། །
ཚིག་དོན་ཆེན་ད་ལོ་བཤད་ནི། །
རོགས་རྩེ་ཡེ་རྒས་རག་བར་ར། །
ཚིག་བཤད་ནོ་མི་བརྗེད་ཁས་ལེན། །
སེར་གྱི་ལིར་ན་གི་ནང་ནས། །
ན་མེ་ཏོག་བརྒྱ་ལ་སྟོང་ཡོད། །
དེའི་ནང་གི་མེ་ཏོག་སེར་ཆེན། །
ཁྱོད་ཡན་ན་འདང་ཆེན་ང་མེད། །
དབྱར་ཙད་ལེ་ཐོན་ན་ཨེ་སྐམ། །
སྟོན་བསིལ་ཆེན་ལྷུང་ན་ཨེ་འགྱ། །
ཁྱོས་མི་སྐམ་མི་འགྱུ་ཟེར་ན། །
བད་བ་མོ་བབས་རུང་ཁྱོད་བལྟ། །
དགུན་བཅུ་བ་ཐོན་རུང་ཁྱོད་སྒུག །
ལམ་སྐྱ་མོ་ཕོ་བྲང་གཞུང་གི །
186



བསྒག་མི་དགོས་ཟེར་ན་གཤོབ་ཡིན། །
རོགས་དེ་ཡེ་འགལ་ནི་ང་གསལ། །
ཁྲ་ཆིལ་ལེར་སྡེ་ཆེན་གྲོང་ནས། །
ནང་ན་ཟླ་བརྒྱ་ལ་སྟོང་ཡོད། །
དེའི་ནང་གི་ཆུང་དུས་དགའ་ལོ། །
ཁྱོད་ཡན་ན་འདང་ཆེན་ང་མེད། །
ཡུལ་ཕ་མས་བཀག་རུང་ཨེ་ཁོག །
ཕྱི་སྡེ་བའི་མི་ཁར་ཨེ་སྐྲག །
ཁྱོས་མི་ཁོག་མི་སྐྲག་ཟེར་ན། །
ས་ཁ་ཐག་རིང་རུང་ཁྱོད་བལྟ། །
ཚེ་ཕྱི་མ་ཡིན་རུང་ཁྱོད་སྒུག །
འགྲོགས་མགོ་མའི་མགོ་མ་འཛིན་དུས། །
ང་མགོ་ལུང་ཉན་གི་དུང་དགོས། །
དུང་ད་ཐེངས་ལག་ན་མེད་ན། །
ངས་གཞུག་ཐེངས་ཆད་ལ་མི་འཇོག །
རོགས་མགོ་མའི་མགོ་མ་རྩེ་དུས། །
ངའི་སེམས་མ་འཛིན་གི་ཚིག་དགོས། །
ཚིག་ད་ཐེངས་ཁ་ན་མེད་ན། ། །
ངས་གཞུག་ཐེངས་ཆད་ལ་མི་འཇོག །
རྟ་འདོ་བའི་དྲིག་ན་ཤ་དགོས། །
རྒྱུག་གོམ་པའི་བར་ན་རླུང་དགོས། །
དེ་མི་དགོས་ཟེར་ན་རྫུན་ཡིན། ། །
སྟོད་བྱང་ལམ་རིང་མོ་ང་གསལ། །
རོགས་ཆུང་ལོའི་ཁ་ན་ཚིག་དགོས། །
ཚིག་སྙན་མོའི་ཐོག་ག་མནའ་དགོས། །
དེ་མི་དགོས་ཟེར་ན་རྫུན་ཡིན། །
གླིང་མི་ཁ་བཙན་ནོ་ང་གསལ། །
རྟ་མ་རིག་ཉི་མ་འདི་ཚོར། །
ངས་མ་གླེང་ཉི་མ་གཅིག་མེད། །
ཁྱོས་ཨེ་གླེང་མ་གླེང་འདོད་ན། །
མགོ་ཐོག་ཀི་ཉི་མ་སེར་པོ། །
མནའ་དེ་མོ་བསྐྱལ་ན་ཨེ་ཆོག །
ཆུ་རྨ་ཆུའི་རབ་ཁར་འབུད་དུས། །
ཤིང་རྐྱལ་གཟིངས་ཐག་པས་མདུད་དགོས། །
མདུད་མི་དགོས་ཟེར་ན་གཤོབ་ཡིན། །
གཟིངས་དེ་ཡེ་འཁུར་ནི་ང་གསལ། །
རོགས་མ་རིག་ཉི་མ་འདི་ཚོར། །
ངས་མ་གླེང་ཉི་མ་གཅིག་མེད། །
ཁྱོས་ཨེ་གླེང་མ་གླེང་འདོད་ན། །
མགོ་ཐོག་ཀི་ཟླ་བ་དཀར་པོ། ། །
མནའ་དེ་མོ་བསྐྱལ་ན་ཨེ་ཆོག །
ས་སྡེ་ཆེན་དགའ་ལོར་འགྲོག་དུས། །
ཚིག་སྔ་བཤད་མནའ་གིས་བསྒག་དགོས། །
ངའི་གོས་སྒམ་གྲུ་བཞིའི་ནང་ན། །
གོན་མ་མྱོང་གོས་ཆེན་འབྲུག་མ། །
།
187



གོས་ཐོག་ལཱ་སྤྲོད་ལ་ཁྱོས་ཁོན། །
གོན་བཏང་གི་དུས་ཚོད་ཤིག་ག །
གོས་མི་ཕུད་ཁས་ལེན་བྱེད་དགོས། །
དེའི་ཡན་གི་མནའ་ཞིག་དགོས་ན། །
རོགས་རྩེ་འདོད་མེད་ནི་ལོས་ཡིན། །
ངའི་གངས་དཀར་དྲན་པའི་ངོ་ན། །
བཤད་མ་མྱོང་ཚིག་ཀ་གསུམ་ཡོད། །
ཚིག་མགོ་རྐང་བསྒྲིགས་ག་ཁྱོད་བཤད། །
བཤད་བཏང་གི་དུས་ཐེངས་ཤིག་ག ། །
རོགས་མི་འགལ་ཁས་ལེན་བྱེད་དགོས། །
ཁྱོས་ལྷ་ཁང་ལྷོ་སྒོ་ཕྱེ་ར། །
ངས་ལྷ་ཕྲུག་འབུམ་མ་མཇལ་རྒྱུ། །
ཁྱོས་ལྷ་ལ་སྐྱབས་འཇུག་ཞུས་ར། །
ངས་མེ་ཏོག་མཆོད་འབུལ་བྱེད་རྒྱུ། །
ཁྱོས་སྙན་མོ་ཚིག་གསུམ་ཤོད་དྲ། །
ང་ཞེ་མཐུན་ཆུང་ལོར་ཐུག་རྒྱུ། །
ཁྱོས་དམ་བཅའ་ཁས་ལེན་བྱོས་ར། །
ངས་མི་འགལ་མནའ་ཞིག་བསྐྱལ་རྒྱུ། །
-
བྱ་ཁུ་བྱུག་སྙིང་ལ་རྗེ་བོ། །
ཁྱོད་ཡན་གི་བྱ་ཞིག་ང་མེད། །
ཁྱོས་ཡོད་ཀི་ཟེར་རེ་བཤད་ན། །
ཁྱོས་རློམ་པའི་མནའ་ཞིག་ངས་བསྐྱལ། །
མགོ་ཐོག་ཉི་མ་སེར་པོ། །
དུང་ཐོག་ཐོག་ཟླ་བ་དཀར་པོ། །
དེ་ཡན་གི་མནའ་ཞིག་ང་མེད། །
དེའི་ཡན་གི་མནའ་ཞིག་དགོས་ན། །
བྱ་གྲགས་འདོད་མེད་ནི་ལོས་ཡིན། །
ངས་གློ་གྲིའི་གྲི་ཤུབས་ནང་ང་། །
ཡང་བ་སོ་ཐུར་མ་བཞག་ཡོད། །
དེ་ཡག་ཀི་ཟེར་ནི་མིན་འདྲ། །
འཇོག་ལོས་དགོས་བསམ་མེ་བཞག་ནས། །
ངས་མི་བརྗེད་ཚིག་ཀི་ཐོག་ག །
ཡང་ལྗིད་མོ་མནའ་ཞིག་བསྐྱལ་ཡོད། །
ཚིག་བརྗེད་འགྲོ་ཟེར་ནི་མིན་འདྲ། །
བརྗེད་ལོས་འགྲོ་བསམ་མེ་བསྐྱལ་ནས། །
རོགས་ཆུང་ལོ་སྙིང་ལ་རྗེ་བོ། །
ཁྱོད་ཡན་གི་རོགས་ཤིག་ང་མེད། །
ཁྱོས་ཡོད་ཀི་ཟེར་རེ་བཤད་ན། །
ཁྱོས་རློམ་པའི་མནའ་ཞིག་ངས་བསྐྱལ། །
ངའི་གོང་གི་དྲིན་ཆེན་ཕ་མ། །
དེའི་མན་གི་ཁ་ཡ་ན་ཟླ། །
དེ་ཡན་གི་མནའ་ཞིག་ང་མེད། །
མཛོ་ལ་མཛོ་མོ་མཉམ་སྐྱེས་རེད། །
ཚེ་འདི་ནས་མི་འགལ་ཁས་ལེན་ཡོད། །
རྒྱ་ཤན་པས་ཁ་ཁར་བཏང་བཏང་ན། །
ངའི་རྣམ་ཤེས་སྦྲང་མ་འདྲ་བོ། །
188



ཚེ་བསྐལ་བ་སྟོང་ང་མི་འབྲལ། །
བུ་ལ་བུ་མོ་མཉམ་སྐྱེས་རེད། །
ཚེ་འདི་ནས་མི་འགལ་ཁས་ལེན་ཡོད། །
ཡུལ་ཕ་མས་ཁ་ཁར་བཏང་བཏང་ན། །
ངའི་རྣམ་ཤེས་སྦྲང་མ་འདྲ་བོ། ། །
ཚེ་བསྐལ་བ་སྟོང་ང་མི་འབྲལ། །
ན་ཡག་པ་ན་ལུང་ཞོལ་མ་ནས། །
རོགས་ཆུང་ལོ་ན་ཁའི་མེ་ཏོག་རེད། །
གཏམ་མི་ཁ་དྲུག་པའི་ཙད་ཆེན་རེད། །
ཙད་ཁོལ་ལེ་མེ་ཏོག་སྐམ་རྒྱུ་བསམ། །
སྐམ་མི་ཐུབ་མེ་ཏོག་སེར་ཆེན་ཡིན། །
ས་ཡར་བལྟས་སྤང་དཀར་ཀླད་ནས། །
རྟ་མི་བཙོང་མནའ་ཞིག་བསྐྱལ་ཡོད། །
ས་མི་གཡོར་ཁས་ལེན་བྱས་ཡོད། ། །
འགངས་མི་བཙོང་མི་གཡོར་ཅི་ཟེར། །
ངས་ལས་དོན་རྟ་ལ་བཅོལ་ཡོད། །
ངའི་བློ་རྩེ་སྒ་ལ་གཏད་ཡོད། །
རོགས་ཆུང་ལོ་འུ་གཉིས་ལོག་ག །
ཕྱི་རྒྱ་མཚོའི་གཏིང་ནས་མེ་གསོ། །
མེ་གསོ་གི་བཀོད་སྒྲིག་ངས་འཐེན། །
མེ་མི་དལ་ཁས་ལེན་ཁྱོས་བྱོས། །
དལ་སོང་ན་རྒྱ་མཚོའི་གཏིང་རེད། །
ཉ་གསེར་མིག་འཕྱ་སྨོད་རྫ་རེད། །
ས་མར་བལྟས་རྩེ་རའི་གྲོང་ནས། །
རོགས་མི་འགལ་མནའ་ཞིག་བསྐྱལ་ཡོད། །
འདང་མི་བརྗེད་ཚིག་གཅིག་ཤོར་ཡོད། །
འགངས་མི་འགལ་མི་བརྗེད་ཅི་ཟེར། ། །
ངས་ལས་དོན་རོགས་ག་བཅོལ་ཡོད། །
ངའི་བློ་རྩེ་ཚིག་ག་གཏད་ཡོད། །
རོགས་ཆུང་ལོ་འུ་གཉིས་ལོག་ག །
སྡེ་ཆེན་པོའི་དཀྱིལ་ནས་རོགས་རྩེ། །
རོགས་འཛིན་གི་བཀོད་སྒྲིག་ངས་འཐེན། །
རོགས་མི་འགལ་ཁས་ལེན་ཁྱོས་བྱོས། །
འགལ་སོང་ན་སྡེ་ཆེན་གྲོང་རེད། །
ནང་ན་ཟླའི་འཕྱ་སྨོད་རྫ་རེད། །
ཁིས་ཡག་པ་ཁིས་ལུང་གོང་མ་ནས། །
རོགས་དགའ་ལོ་རླུང་གི་དར་ལྕོག་རེད། །
གཏམ་མི་ཁ་རླུང་ནག་འཚུབ་མ་རེད། ། །
རླུང་གཡུག་གེ་དར་ལོང་གཅོད་རྒྱུ་བསམ། ། །
གཅོད་མི་ཐུབ་དར་ལོང་བཞི་རྐྱ་ཡིན། ། །
རོགས་ཆུང་ལོ་འུ་གཉིས་ལོག་ག །
སྟོད་བྲག་དམར་ཐེམ་མ་སྐས་འཛུགས། །
སྐས་འཛུག་རྒྱུའི་ས་རུ་ངས་འཐེན། །
སྐས་མི་ལོག་ཁས་ལེན་ཁྱོས་བྱོས། །
ལོག་སོང་དུས་བྲག་དམར་ཐེམ་རེད། །
ང་སྙིང་འཕྱས་གཏོང་ནི་བྱ་ཡོད། །
189



རོགས་ཆུང་ལོ་འུ་གཉིས་ལོག་ག །
སྡེ་ཆེན་པོ་གྲོང་ནས་རོགས་རྩེ། །
རོགས་རྩེ་གི་ས་རུ་ངས་འཐེན། །
རོགས་མི་འགལ་ཁས་ལེན་ཁྱོས་བྱོས། །
འགལ་སོང་ན་སྡེ་ཆེན་གྲོང་རེད། །
ང་སྙིང་འཕྱས་གཏོང་ནི་རོགས་ཡོད། །
རོགས་ཆུང་ལོ་རི་རྒྱལ་ལྷུན་པོ་རེད། །
མནའ་ལྗིད་མོའི་མདུད་པ་བཀྲོལ་མེད་ཡིན། །
གཏམ་མི་ཁས་མདུད་པ་བཀྲོལ་རྒྱུ་བསམ། །
བཀྲོལ་དགོས་ན་སྐྱེ་བ་གཞུག་མ་རེད། །
དངུལ་དོང་ཙེ་བྱིན་གི་ཚ་རུ། །
དགུན་གསུམ་བསེར་བུ་ཁོག་དགོས་གི །
ཁོག་ཀི་ཁས་ལེན་མ་བྱས་ན། །
གོས་འབྲུག་མའི་སྙིང་འཕྱས་བཤད་ལེ་ཅི། །
རས་ཐར་རྐྱང་སྙིང་འཕྱས་རྡ་ན་ཡོད། །
བྱ་བྱེའུ་ཆུང་འཇོལ་མོར་ཤོད་ལ། །
ཤིང་བྲ་མའི་མགོ་ནས་སྐྱིད་ལེ། །
ནགས་སིལ་ཏོག་ཁ་ལ་ཞིམ་ན། །
ཁྱོད་སྐྱིད་ས་བདེ་སའི་ལོས་བསྒྱུར། །
ཤིང་བྲ་མས་མི་བདེ་གཏད་ལེ། །
ཁྲ་སྡིག་ཆེན་འཇིགས་པ་བསྟན་ན། །
ངའི་གཤོག་སྣེ་རླུང་ང་ཤོར་རུང་། །
ཁྱོད་སྡུག་སའི་ས་ནས་མི་བསྒྱུར། །
ལོ་བཅོ་ལྔའི་སྟེང་གི་རོགས་ལོ། །
ཚེ་འདི་གི་ཚེ་འགྲོག་ཉན་དགོས་གི །
ཉན་གི་ཁས་ལེན་མ་བྱས་ན། །
གླིང་སྡེ་བས་སྙིང་འཕྱས་བཤད་ལས་ཅི། །
ནང་ན་ཟླའི་སྙིང་འཕྱས་རྫ་ན་ཡོད། །
ས་སྡེ་ཆེན་རོགས་ལོར་ཤོད་ལ། །
ས་གནས་ཡུལ་ཁམས་ནས་སྐྱིད་ལེ། །
ཁྱིམ་བཟའ་བའི་རྩིབས་ནས་བསོ་ན། །
ཁྱོད་སྐྱིད་ས་བདེ་སའི་ལོས་བསྒྱུར། །
གླིང་མི་ཁས་མི་བདེར་གཏད་ལེ། །
དགྲ་ནག་པོས་སྡང་སྡིག་བསྟན་ན། །
ངའི་སྲོག་དམར་མཚོན་ན་ཤོར་རུང་། །
ཁྱོད་སྡུག་སའི་ས་ནས་མི་བསྒྱུར། །
ཐང་གཡས་འཁྱིལ་ཐང་ལུང་གཡོན་འཁྱིལ་
ནས། །
རྩྭ་རམ་དཀར་ཁ་ལོ་གཡས་འཁྱིལ་རེད། ། །
རྩྭ་འཇག་རིང་མདུད་པ་བཀྲོལ་མེད་ཡིན། །
རླུང་གཡུག་གེ་མདུད་པ་བཀྲོལ་རྒྱུ་བསམ། ། །
བཀྲོལ་དགོས་ན་སྟོན་ཟླ་གཞུག་མ་རེད། ། །
སྟོད་སོག་པོའི་ལ་ལོ་འདེད་དུས། །
གཞུག་ར་མདས་གུར་ཁང་ཕུབ་རུང་། །
མཚོན་རྣོན་པོས་གུར་སྒོ་བཅད་རུང་། །
སྡེ་གཡས་རུ་སྡེ་ལུང་གཡོན་རུ་ནས། །
190



རྟ་འདོ་བ་འདེད་ཀི་མི་འཇུག །
ཁ་བགད་ལེ་འགལ་རོགས་ཆེ་ཆོད། །
རོགས་རྩེ་ལེ་གྲོང་ང་སོང་དུས། །
གྲོང་ན་ཟླ་སྐོར་ཚོགས་བརྒྱབ་རུང༌། །
མ་བུ་མོ་མྱི་ཁ་འཁོར་རུང་། །
རོགས་གཞན་ན་ཁྲིད་ཀི་མི་འཇུག །
སྟོད་དབུས་གཙང་བརྒྱུད་ལེ་འགྲོ་དུས། །
ངས་དབུས་ལམ་ཕྲ་མོ་འདེད་དུས། །
ངའི་སེམས་འཛིན་ཇོ་བོ་ཁྱོད་ཡིན། །
ཁྱོད་ཡན་གི་ཟངས་སྐུ་ལི་མ། ། །
ཕྱག་འཚལ་གི་མཇལ་གི་ཟེར་རུང༌། །
འདི་བདེན་པར་མ་འཛིན་ཁ་ཡིན། །
སྟོད་ཁིས་ཆེན་ཡག་ཀི་ལབ་ཙེ། །
ངས་དེང་མ་མདའ་གསུམ་བསྟད་ཡོད། །
མདའ་དེང་སང་ཡོད་འདུག་མ་ཤེས། །
མདའ་ད་རུང་ཡོད་རེ་བཏང་ན། །
ངས་ད་ཐེངས་དམུ་ཐག་འཐེན་རྒྱུ། །
ངས་སྡེ་ཆེན་བརྒྱུད་ལེ་འགྲོ་དུས། །
ངས་སྡེ་ལམ་ཕྲ་མོ་འདེད་དུས། །
ངའི་སེམས་འཛིན་ཆུང་ལོ་ཁྱོད་ཡིན། །
ཁྱོད་ཡན་གི་ཁ་ཡ་ན་ཟླ། །
ཚིག་བཤད་ཀི་རྩེ་གི་ཟེར་རུང་། །
ཚིག་བདེན་པར་མ་འཛིན་ཁ་ཡིན། །
ས་སྡེ་ཆེན་གྲོང་གི་རོགས་ལོ། །
ངས་དེང་མ་ཚིག་གསུམ་བཤད་ཡོད། །
ཚིག་ཁ་མས་ཡོད་འདུག་མ་ཤེས། །
ཚིག་ད་རུང་སེམས་ན་ཡོད་ན། །
ངས་ད་ཐེངས་མནའ་ཞིག་བསྐྱལ་རྒྱུ། །
རྒྱ་རྫོང་ནགས་ཀི་མཐིང་ལོ། །
ཟླ་བཅུ་བ་ཐོན་རུང་མི་སྐམ། །
དབྱར་དྲུག་པ་ཐོན་རུང་མི་འགྱུར། །
རོགས་འུ་ཚོའི་བསམ་པ་དེ་ཡིན། །
མཛོ་ཁྱུང་དཀར་སྙིང་ལ་རྗེ་བོ། །
ཞིང་མ་བཏབ་ཡིད་སྨོན་ཤོར་གི །
ཞིང་བཏབ་བེ་ཞེ་ཁ་དྲང་ན། །
སྣ་བཟེད་ལེ་གཏོང་རོགས་ཆེ་ཆོད། །
མེ་ཏོག་བ་ལི་དཀར་བོ། །
རླུང་བསེར་བུ་གཡུགས་ན་མི་ལྷུང་། །
དགུན་ཁ་བས་མནན་ན་མི་འགྱུར། །
རོགས་འུ་ཚོའི་ཞེ་མདངས་དེ་ཡིན། །
རོགས་ཆུང་ལོ་སྙིང་ལ་རྗེ་བོ། །
རོགས་མ་རྩེ་ཡིད་སྨོན་ཤོར་གི །
རོགས་རྩེ་ཡེ་སྣང་བ་མཐུན་ན། །
དགུང་ཉི་མ་ཚང་ནས་འབུད་དུས་ན། །
191



སྤྲིན་དཀར་བོ་སྔོན་གི་བསུ་བ་རེད། །
སྤྲིན་ནག་པོ་གཞུག་ཀི་མྱུལ་མ་རེད། །
ཕྱོགས་གང་ནས་མྱུལ་ན་མྱུལ་གི་ཞོགས། །
དགུང་ཉི་མའི་དྲོད་ཁོལ་དེ་བཞིན་ཡིན། །
ཚིག་སྔ་བཤད་སྟེང་ནས་མ་འགྱུར། །
ངས་བཤད་ནོ་མི་འགྱུར་མནའ་ཡིན། །
མནའ་བསྐྱལ་དུས་འགྱུར་གི་དཔེ་མེད། །
རོགས་ངེད་ཚོ་སྡེ་ནས་འབུད་དུས་ན། །
གཏམ་མྱི་ཁ་སྔོན་གི་བསུ་བ་རེད། ། །
ཁྱིམ་ཆུང་མ་གཞུག་ཀི་མྱུལ་མ་རེད། །
ཕྱོགས་གང་ནས་མྱུལ་ན་མྱུལ་གི་ཞོགས། །
རོགས་འུ་གཉིས་ཞེ་བརྩེ་དེ་བཞིན་ཡིན། །
མ་ཁྱོད་ཚོང་གོས་ཆེན་ནང་མ་བྱོས། །
ཕོ་ངེད་ཚོ་གོས་ཆེན་ཕྱི་མ་བྱེད། །
ཞེ་སྣང་བ་དར་སྐུད་ཕྲ་མོ་བྱེད། །
བཟོས་བཏང་ན་ཐོར་རྒྱུ་མེད་ནི་བྱེད། །
གླིང་ཤར་ལུང་རི་དྲུག་སེམས་མ། །
དགུང་ཉི་མའི་ཤར་ལམ་འགོག་རྒྱུ་ཟེར། །
སྤྲིན་ནག་པོ་ཁོག་ན་ཐང་གི་ར། །
འོད་སེར་བོ་ཁོག་གི་དཔེ་ཞིག་མེད། །
མ་ཁྱོད་རང་ཞང་བཟང་ཚ་མོ་བྱོས། །
ཕོ་ངེད་ཚོ་ཕ་བཟང་བྱི་ལི་བྱེད། །
ཞེ་སྣང་བ་ཚིག་གསུམ་བསྡུ་མ་བྱེད། ། །
ཚིག་བཤད་ན་འགལ་རྒྱུ་མེད་ནི་བྱེད། །
གཏམ་གླེང་མོ་མི་ཁའི་སེམས་མ། ། །
རོགས་ཆུང་ལོ་རྩེ་ལམ་འགོག་རྒྱུ་ཟེར། །
སྒོ་ཕྱི་ནང་བར་ནས་ཁོག་ན་ཐང་། ། །
ས་ལ་ཡོག་བརྒྱུད་ན་ཁོག་རབས་མེད། །
ཁྱོད་རྫ་མགོ་སྐོར་གི་ཡུ་མོ་རེད། །
ང་རྫ་མཐའ་བསྐོར་གི་ཤ་བོ་རེད། །
ནངས་སྔ་དྲོ་རྫ་ཆུ་མཉམ་འཐུང་བྱེད། །
དགོང་ཕྱི་དྲོ་རྫ་རྩ་མཉམ་ཟ་བྱེད། །
ཤ་རྫ་ལུང་ཁུག་ནས་མཉམ་འདུག་བྱེད། །
རྟ་འདོ་བ་འགྱུར་ལྡོག་ཅན་པོ། །
རྒྱུག་གོམ་ལག་བར་ནས་མ་འགྱུར། །
ང་ཡོབ་ཆེན་ཆ་མ་ལྕགས་ཡིན། ། །
ལྕགས་ནག་པོ་འགྱུར་གི་དཔེ་མེད། །
ཁྱོད་སྡེ་ཆེན་དཀྱིལ་གི་བྱི་མོ་རེད། །
ང་སྡེ་མཐའ་བསྐོར་གི་བྱི་ལི་རེད། །
ནངས་སྔ་དྲོ་ནང་ཇ་མཉམ་འཐུང་བྱེད། །
དགོང་ཕྱི་དྲོ་ཚིག་གསུམ་མཉམ་བཤད་བྱེད། །
རོགས་སྡེ་ལུང་ཁུག་ནས་མཉམ་འདུག་བྱེད། །
རོགས་ཆུང་ལོ་འགྱུར་ལྡོག་ཅན་པོ། །
192
ཁྲ་སྡིག་རྒན་དགུང་ནས་འཁོར་ན། །



ཤིང་གཅིག་ག་སྨོན་ལམ་ངས་འདེབས། །
ཁྱོད་བྱ་ཕྲུག་ཐང་ནས་འདར་ར། །
འདར་མི་དགོས་རྒུམ་བུ་འཐུས་ར། །
ཁྲ་སྡིག་རྒན་ཕྱོགས་ག་ང་འབུད། །
དགྲ་ནག་པོ་གྲོང་ནས་ཐོན་ན། ། །
རོགས་སྙིང་མེད་སྡེ་ནས་འདར་ར། །
འདར་མི་དགོས་རོགས་ལོ་རྩེ་ར། ། །
དགྲ་ནག་པོའི་ཕྱོགས་ག་ང་འབུད། །
རོགས་ཆུང་ལོ་སྙིང་ལ་རྗེ་བོ། །
ཞེ་སྣང་བ་དཔྱད་པ་ཐོངས་ར། །
ངའི་ཞེ་མཐུན་ཡིད་ནས་བརྗེད་མེད། །
ཁ་ཚིག་གསུམ་གཞན་ན་བཤད་མེད། །
དལ་གོ་ལེ་ཉི་ཤུའི་ཆུང་ལོ། ། །
ཞེ་ལྷོད་ལ་ཡིད་ལ་དེ་ཟུངས། །
ཁྱིམ་གཅིག་ག་སྨོན་ལམ་ངས་འདེབས། །
སེར་གྱི་ལེ་ན་གི་ནང་གི །
སྨུག་ཤ་ལེ་བྲེ་སེར་འབྲོང་ཕྲུག །
སེམས་ལྷོད་ལ་ན་རྩྭ་ཟོ་ར། །
ཁྲ་ཤམ་མེ་རྔོན་པ་ཐོན་རྒྱུ། །
འདང་བརྒྱབ་བེ་ཚོད་ཀི་མི་ཐུག །
བོའུ་རྭ་རིང་འགྱུར་ལྡོག་ཅན་པོ། །
སྨན་མུ་ཟིའི་སྟེང་ནས་མ་འགྱུར། །
ང་སྟོང་སྐོར་མེ་ཆ་གློག་ཡིན། །
གློག་དམར་བོ་འགྱུར་གི་དཔེ་མེད། །
སྨུག་ཤོ་ལེ་སྡེ་གི་ནང་ནས། །
ཆ་འགྲིག་ཀི་ཆུང་གཅིག་རོགས་ལོ། །
སེམས་ལྷོད་ལ་ཚིག་གསུམ་ཤོད་དྲ། །
ངོ་གནག་གེ་ཆུང་མ་ཐོན་རྒྱུ། །
འདང་བརྒྱབ་བེ་ཚོད་ཀི་མི་ཐུག །
ས་ཐག་རིང་ཕྱོགས་ཀི་རོགས་ལོ། །
ཚིག་སྔོན་བཤད་སྟེང་ནས་སྡོད་དྲ། །
ང་བྱི་མོ་ཚིག་བཤད་རྡོ་ཡིན། །
རྡོ་གོར་མོ་འགྱུར་གི་དཔེ་མེད། །
བྱ་ཁུ་ལོ་སྙིང་ལ་རྗེ་བོ། །
ཟླ་བཞི་བ་དཔྱད་པ་ཐོངས་ར། །
ནགས་སིལ་ཏོག་བད་ཀིས་ཁྱེར་མེད། །
མགོ་འབྲས་བུ་རླུང་གིས་གཏོར་མེད། །
དལ་གོ་ལེ་བཞི་བའི་ཁུ་ལོ། ། །
ཞེ་ལྷོད་ལ་ཡིད་ལ་དེ་ཟུངས། །
རྒོད་ཐང་དཀར་ཐག་རིང་མགྲོན་པོ་རེད། །
བྲག་དམར་བོ་ལམ་གི་གནས་ཚང་རེད། །
ཁྱོད་ལམ་གི་གནས་ཚང་མ་འགྱུར་ན། །
ང་ཐག་རིང་མགྲོན་པོ་འགྱུར་མེད་ཡིན། །
སྟག་ཤ་ར་ཐག་རིང་མགྲོན་པོ་རེད། །
མ་བུ་མོ་ལམ་གི་གནས་ཚང་རེད། །
193



ཁྱོད་ལམ་གི་གནས་ཚང་མ་འགྱུར་ན། ། །
ང་ཐག་རིང་མགྲོན་པོ་འགྱུར་མེད་ཡིན། ། །
ཁ་ཡ་ན་ཟླ་འགལ་ཡོད། །
འགལ་མེད་ནོ་ངགའ་འོ་་ཁྱོད་ཡིན། །
འདང་རྒྱག་ན་དགའ་ལོ་མྱོས་གྱོཔས། །
མཛོ་ཁྱུང་དཀར་རྭ་ཁ་ཅན་པོ། །
ཁལ་འཁུར་ར་ལམ་ཆས་བྱོས་ར། །
མཛོ་གཞན་པ་གཞན་ནས་མི་བཙལ། །
བཙལ་བཏང་ན་མཛོ་མདངས་མེད་ནི། །
རྭ་སྨུག་པོར་སྡུག་སྣང་བསྐུར་ནི། །
གོས་འབྲུག་མའི་ཐུ་བའི་ཐོག་ག །
ཆར་ཟིལ་མ་གཅིག་འབབ་གཉིས་འབབ། །
ཆར་ཟིལ་མ་ཡོ་གཟུར་མེད་ན། ། །
གོས་འབྲུག་མ་ཡོ་གཟུར་ཅི་ཡོད། །
རོགས་ཆུང་ལོ་ཁ་ཚིག་ཅན་པོ། །
ཚིག་ཤོད་ལ་རྩེ་འགོ་ཟུངས་ར། །
རོགས་གཞན་པ་གཞན་ནས་མི་བཙལ། །
བཙལ་བཏང་ན་རོགས་མདངས་མེད་ནི། །
མ་ཁྱོད་ཚོ་སྡུག་སྣང་བསྐུར་ནི། །
རོགས་ཆུང་ལོའི་གངས་དཀར་སེམས་མ། །
ཚིག་སྙན་མོ་གཅིག་བཤད་གཉིས་བཤད། །
ཚིག་སྙན་མོ་ཡོ་གཟུར་མེད་ན། །
རོགས་ཆུང་ལོ་ཡོ་གཟུར་ཅི་ཡོད། །
བཀྲ་ཤིས་གི་སྤང་དཀར་ཀླད་ནས། །
དོན་འགྲུབ་ཀི་འདོ་བ་གྱོ་རྒྱ། ། །
ཁྱོད་རྒྱུག་ནོ་གོམ་ལག་བསམས་ན། །
རྟ་གཞན་པ་ཐུག་རུང་ཆེ་རྒྱུག །
སྟོད་དབུས་གཙང་ལམ་མ་ཞུགས་དུས། །
གཡས་སྐོར་བརྒྱབ་བེ་འགྲོ་དུས། །
ང་ལྷ་ར་ལྷ་མོར་འགལ་ཡོད། །
གཡོན་སྐོར་བརྒྱབ་བེ་འགྲོ་དུས། །
ལྷ་ཕྲུག་མང་བོར་འགལ་ཡོད། །
མ་འགལ་བླ་མ་ཁྱོད་ཡིན། །
འདང་རྒྱག་ན་བླ་མ་ཁྱོས་རྒྱོབས། །
བཀྲ་ཤིས་གི་སྡེ་ཆེན་མཐའ་ནས། །
དོན་འགྲུབ་གི་ཆུང་གཅིག་རོགས་ལོ། །
ཁྱོད་རྩེ་ནོ་ཐུག་ན་བསམས་ན། །
རོགས་གཞན་པ་ཐུག་རུང་ཆེ་རྩེ། །
ས་སྡེ་ཆེན་རྩེ་ར་ནང་ནས། །
གཡས་སྐོར་བརྒྱབ་བེ་འགྲོ་དུས། །
དྲིན་ཆེན་ཕ་མ་འགལ་ཡོད། །
གཡོན་སྐོར་བརྒྱབ་བེ་འགྲོ་དུས། །
194
ཁྱ་ཡག་རྫ་གི་འབྲོང་མོ། །
ཁྱོད་རྫ་ཆུ་འཐུང་འདོད་ཨེ་ཡོད། །
ཁྱོད་རྫ་ཆུ་འཐུང་འདོད་ཡོད་ན། །



ང་རྫ་ཆུ་བསིལ་མ་ཤེལ་ཡིན། །
བཞུར་འགྲོ་གི་བསམ་པ་ཆེ་ཡོད། །
ཁྱོས་མ་བརྗེད་ཡིད་ལ་ཟུངས་ར། །
ངས་འབྲི་མར་སེར་བོའི་ཞིམ་ཤ །
བརྗེད་འགྲོ་གི་བསམ་པ་ཆེ་ཡོད། །
སྡེ་ཆེན་དཀྱིལ་གི་བྱི་མོ། །
ཕོ་ང་ཡ་རྩེ་འདོད་ཨེ་ཡོད། །
ཕོ་ང་ཡ་རྩེ་འདོད་ཡོད་ན། །
ང་ཕ་བཟང་བྱི་ལི་ལྷ་ཡིན། ། །
འགྱུར་འགྲོ་གི་བསམ་པ་ཆེ་ཡོད། །
སྡེ་མཚོ་མོ་འདྲ་བོའི་ནང་གི །
ང་ཞང་བཟང་ཚ་མོ་ཟེར་ནོ། །
ཁྱོས་མ་བརྗེད་ཡིད་ལ་ཟུངས་ར། །
ང་ཆུང་འདྲིས་རྩེ་རོགས་བུ་མོས། །
བརྗེད་འགྲོ་གི་བསམ་པ་ཆེ་ཡོད། །
སྨད་རྒྱ་ནག་ཚོང་རའི་ནང་ནས། །
གོས་ལྗང་ནག་སྟོད་གོས་ཉོ་དུས། །
རྒྱ་ཁེ་བའི་བསམ་པ་ཞིག་ག །
གོས་རྒྱུ་སྤུན་འཐོར་ན་འདོད་ཡོད། །
མ་བུ་མོའི་བསམ་པ་ཞིག་ག །
གོས་རྒྱུ་སྤུན་འཐོར་ནི་མ་དགོས། །
ཕྱི་རི་མོ་སྣོག་ན་འདོད་མེད། །
མ་ཁྱོད་ཚོ་ཤོག་སྐྱ་དཀར་བོ་བྱོས། །
ཕོ་ང་ཚོ་དབུས་སྨྱུག་ཕྲ་མོ་བྱེད། །
ཞེ་བསམ་པ་གསེར་ཡིག་སེར་བོ་བྱེད། །
སྡེ་མྱི་ཁ་རྒྱ་མཚལ་དམར་བོ་རེད། །
ཚོས་གང་ང་སྐུ་ན་སྐུ་གི་གཞུགས། །
ང་བྲིས་གི་གསེར་ཡིག་སྣོག་མེད་ཡིན། །
སྡེ་མཚོ་མོ་འདྲ་བོའི་ནང་ནས། །
ཁྱོད་ཐག་རིང་དགའ་ལོར་རྩེ་དུས། །
ནང་ན་ཟླའི་བསམ་པ་ཞིག་ག །
རོགས་གཏིང་ནས་འགལ་ན་འདོད་ཡོད། །
མ་བུ་མོའི་བསམ་པ་ཞིག་ག །
རོགས་གཏིང་ནས་འགལ་ནི་མ་དགོས། །
ཚིག་གནོད་ནི་བཤད་ན་འདོད་མེད། །
ཕོ་ཁྱོད་ཚོ་གོས་ཆེན་ཕྱི་མ་བྱོས། །
མ་ང་ཚོ་གོས་གི་ནང་མ་བྱེད། །
ཞེ་བསམ་པ་ལྟག་ཚིགས་ཕྲ་མོ་བྱེད། །
སྡེ་མྱི་ཁ་རྒྱ་ཁབ་སྔོན་མོ་རེད། །
ཁབ་གང་ང་འཛེར་ན་འཛེར་གི་གཞུགས། །
གོས་བཟོས་གི་ལྟག་ཚིགས་ཐོར་མེད་ཡིན། །
སྦྲ་མཐིང་སྨུག་ལྷས་ར་ནང་གི །
འབྲི་ཐུལ་མའི་འོ་མ་ཟེར་ནོ། ། །
ང་ཙན་དན་སྡོང་བོ་ཟེར་ནོ། །
དབྱར་གསུམ་མ་ཚད་ཀིས་མི་སྐམ། །
དགུན་གསུམ་མ་ཙག་ཀིས་མི་ཁེངས། །
195



ང་རྣོ་གཅོད་སྟ་རེ་མེད་ན། །
གནའ་བསྐལ་བ་སྟོང་གི་ཤིང་ཡིན། །
ཁྱོད་མི་བརྗེད་མདངས་ཅན་རོགས་ལོ་རེད། །
ང་ཆུང་འདྲིས་རོགས་ལོ་ཟེར་ནོ། །
སྡེ་ཆེན་པོའི་མི་ཁ་མི་སྐྲག །
ཡུལ་ཕ་མས་བཀག་རུང་མི་ཁོག །
ང་གཤིན་རྗེ་ཆོས་རྒྱལ་མེད་ན། །
གནའ་བསྐལ་བ་སྟོང་གི་རོགས་ཡིན། །
ཁྱོད་མེ་ཏོག་གསེར་ཆེན་ཨེ ཡིན་ །
ཁྱོད་མེ་ཏོག་གསེར་ཆེན་ཡིན་ན། ། །
ཁྱོད་གསེར་ལུང་ཉིན་ནས་ཁོད་དྲ། །
ང་གཤོག་དྲུག་སྦྲང་མ་ཟེར་ནོ། །
ཟླ་བཅུ་བ་ཡིན་རུང་འཁོར་ར། །
མ་ཁྱོད་ཚོ་ཙན་དན་སྡོང་བོ་བྱོས། །
ཕོ་ང་ཚོ་སྡོང་བོའི་ལོ་མ་བྱེད། །
ཁྱོད་སྡོང་བོ་རླུང་གིས་མ་བསྒུལ་ན། །
ང་ལོ་མ་ལྷུང་གི་དཔེ་ཞིག་མེད། །
ཁྱོད་ཞང་བཟང་ཚ་མོ་ཨེ་ཡིན། །
ཁྱོད་ཞང་བཟང་ཚ་མོ་ཡིན་ན། །
ཁྱོད་སྡེ་ཆེན་དཀྱིལ་ནས་སྡོད་དྲ། །
ང་ཕ་བཟང་བྱི་ལི་ཟེར་ནོ། །
ས་ཁ་ཐག་རིང་རུང་ཐོན་ན། །
མ་ཁྱོད་ཚོ་ཞང་བཟང་ཚ་མོ་བྱོས། །
ཕོ་ང་ཚོ་ཕ་བཟང་བྱི་ལི་བྱེད། །
ཁྱོད་ཞེ་འདང་གཞན་ན་མ་འཁོར་ན། །
ང་བྱི་ལི་འགྱུར་གི་དཔེ་ཞིག་མེད། །
བྱ་ཁུ་ལོ་སྙིང་ལ་རྗེ་བོ། །
ནགས་རྒྱ་རྫོང་བརྒྱུད་ལ་ཤོག་ར། །
ཤིང་ར་ལག་གཉོམ་ནོ་བདེན་རུང༌། །
བྱ་སྡོང་མགོའི་ལྟུང་གི་དཔེ་མེད། །
ངས་རྫ་རི་བརྒྱུད་ལེ་འགྲོ་དུས། ། །
རྩྭ་གང་ཡག་ཡིད་ནས་བརྗེད་སོང་ཟིག །
ངས་མ་བརྗེད་མེ་ཏོག་གསེར་ཆེན་རེད། །
ཁྱོད་མི་བརྗེད་མེ་ཏོག་རྩ་ཆེན་རེད། ། །
རོགས་ཆུང་ལོ་སྙིང་ལ་རྗེ་བོ། །
ཁྱེད་སྡེ་མཐའ་བརྒྱུད་ལ་ཤོག་ར། །
སྡེ་ཁ་ཞེང་ཆུང་ནོ་བདེན་རུང༌། །
རོགས་སྒོ་ཁའི་སྐྱུར་གི་དཔེ་མེད། །
ངས་སྡེ་ཆེན་བརྒྱུད་ལ་འགྲོ་དུས། །
རོགས་གང་ཡག་ཡིད་ནས་བརྗེད་སོང་ཟིག །
ངས་མ་བརྗེད་ཆུང་འདྲིས་རོགས་ལོ་རེད། །
ང་ཁྱུང་དཀར་མཛོ་བོ་ཟེར་ནོ། །
ཁྱོས་གསོམ་དཀར་སྒ་ཞིག་སྟོད་ལ། །
ཤ་འབྲེང་སྨུག་པོ་བྲེས་ར། །
196



གསེར་ཕ་བོང་ཟེར་ན་ལབ་ཡིན། །
དེའི་ཚུན་གི་ལྗིད་མོ་ཁུར་ར། །
ང་ཕ་བཟང་བུ་ཚ་མིན་གི་རྟགས། །
ང་ཕ་བཟང་བྱི་ལི་ཟེར་ནོ། །
ཁྱོས་མི་བརྗེད་ཚིག་གསུམ་ཤོད་ལ། །
ཁྱོས་མི་འགལ་མནའ་ཞིག་སྐྱོལ་ར། །
ཚེ་ཕྱི་མ་ཟེར་ན་ལབ་ཡིན། །
དེའི་ཚུན་གི་རྩེ་རོགས་ཉན་ན། །
ཁྱོའི་གོས་ཆེན་ཐུ་བའི་ཐོག་ལ། །
གོས་རི་མོས་དཀྲིས་གསུམ་བརྒྱབ་ཡོད། །
གོས་ཐུ་བར་ཡོ་གཟུར་མེད་ན། ། །
གོས་རི་མོར་ཡོ་གཟུར་མི་འཆོར། །
རྟ་མ་ཞོན་ལོ་གསུམ་འགོར་རུང་། །
ས་ཁུར་རེ་རྐྱང་རྗེས་མ་དེད། །
ཁྱོའི་ཡ་ཆུང་གངས་དཀར་སེམས་མ། །
ངས་མི་བརྗེད་ཚིག་གསུམ་བཤད་ཡོད། །
སེམས་བསམ་པ་ཡོ་གཟུར་མེད་ན། །
ཚིག་བཤད་ནོ་ལོ་གཟུར་མི་འཆོར། །
རོགས་མ་ཐུག་ལོ་གསུམ་འགོར་རུང་། །
ཚིག་བཤད་ལེ་མི་གཞུག་མ་དེད། །
རྟ་མེད་ལེ་ལོ་གསུམ་འགོར་རུང་། །
སྲབ་བཟུང་ངེ་རྐྱང་སྐྱུར་མ་སོང་། །
ཁྱོད་འདོ་རིག་རྟ་བོ་ཡིན་ན། །
མགོ་སྒུར་ར་སེམས་མ་འདི་ཟུངས། །
སྟོད་སྤྲིན་དཀར་འཕྱུར་གི་གཡས་ཟུར་ནས། །
སྨད་སྤྲིན་དམར་འཕྱུར་གི་གཡོན་ཟུར་ནས། །
ང་འཛམ་གླིང་ཉི་མ་ཤར་དབང་མེད། །
ང་ཤར་དབང་མེད་རུང་ཤར་ཕྱོགས་ཀི །
ཁྱོད་ཕྱོགས་ག་མ་ཤར་བཏང་ན། ། །
ང་འཛམ་གླིང་ཉི་མ་མིན་གི་རྟགས། །
རོགས་མ་ཐུག་ལོ་གསུམ་འགོར་རུང་། །
ཚིག་བཤད་ལེ་རོགས་ཁྱུར་མ་སོང་། །
ཁྱོད་ཞང་བཟང་ཚ་མོ་ཡིན་ན། །
མགོ་སྒུར་ར་སེམས་མ་འདི་ཟུངས། །
སྡེ་ཆེན་པོ་ཆགས་ཀི་གཡས་ཟུར་ནས། །
སྡེ་ཆུང་ཆུང་ཆགས་ཀི་གཡོན་ཟུར་ནས། །
ང་ཁ་འཁྱམས་བུ་ཚ་རྩེ་དབང་མེད། །
ང་རྩེ་དབང་མེད་རུང་རྩེ་ཕྱོགས་ཀི །
ཁྱོད་ཕྱོགས་ག་མ་རྩེ་བཏང་ན། །
སྟོད་སོག་པོ་རྟ་ར་ནང་ནས། །
ངས་གྱི་ལིང་གྱོ་རྒྱ་བསམས་མེ། །
ས་སྤང་དཀར་ཀླད་ལ་མ་སོང་། །
ས་སྡེ་ཆེན་གཡུ་ལུང་དཀྱིལ་ནས། །
197
ཤ



ངས་ཆུང་འདྲིས་ན་ཆུང་བསམས་མེ། །
རོགས་གཞན་པར་ཁ་ཡ་མ་བྱས། །
ཐག་རིང་རུང་ཡིད་ནས་མི་བརྗེད། །
སྟོད་རི་ཆེན་སྨུག་པས་མགོ་ནས་བཟུང་། །
སྨུག་མགོ་ནས་བཟུང་ན་དྭངས་རྒྱུ་མེད། །
དངས་སོང་ན་དགུན་ཟླ་གཞུག་མ་རེད། །
རྟ་གྱི་ལིང་གྱོ་རྒྱ་ཟེར་ནོ། །
ཁྱོའི་སོག་པ་གཡས་པའི་སྟེང་ང་། །
གོས་ལྗང་སྨུག་སྲུང་ཞིག་བཏགས་ཡོད། །
རྟ་བསམ་པ་ཅན་ཞིག་ཡིན་ན། །
ས་གང་ཡིན་རྒྱབ་བ་མ་ལེན། །
ངའི་གསེར་སྒ་ཉི་མ་རང་ཤར། །
ཁྱོད་མིན་ན་སྟོད་འདང་མེད་ཀི །
རོགས་འུ་གཉིས་ཞེ་འདང་ཡིད་ལ་བཟུང༌། །
འདང་ཡིད་ལ་བཟུང་ར་བརྗེད་རྒྱུ་མེད། །
བརྗེད་སོང་ན་སྐྱེ་བ་གཞུག་མ་རེད། །
ཆུང་འདྲིས་རོགས་ལོ་ཟེར་ནོ། །
ཁྱོའི་ཡ་ཆུང་གངས་དཀར་སེམས་མ། །
ངས་མི་བརྗེད་ཚིག་གསུམ་བཤད་ཡོད། །
རོགས་བསམ་པ་ཅན་ཞིག་ཡིན་ན། །
རོགས་གང་ཡིན་ཁ་རྫ་མ་འདེད། །
ངའི་སྣང་བ་དར་སྐུད་འདྲ་བོ། ། །
ཁྱོད་མིན་ན་མཐུན་འདང་མེད་གི །
ནགས་ཅ་ལ་འདྲ་བོའི་མགོ་ནས། །
གཡུ་དྲུག་དཀར་འདྲ་བའི་ཁུ་བྱུག །
གསུང་སྙན་མོ་བརྗོད་ལེ་ཐོན་ན། །
མགོ་ལོ་མ་མི་སྐམ་ཁྱོད་ལྟ། །
མགོ་སིལ་ཏོག་མི་ལྷུང་ཁྱོད་སྒུག །
ཨ་གོ་ལེ་བྱ་རྒྱལ་ཁུ་བྱུག །
དལ་གོ་ལེ་སེམས་མ་དེ་བཟུང་། །
ནགས་ཅ་ལ་འདྲ་ཡི་མགོ་ནས། །
བྱ་གཡུ་ཏོག་འདྲ་བོར་ཤོད་ལ། ། །
ལོ་འགོར་རུང་བྱ་ཞིག་མི་བཙལ། །
ཐག་རིང་རུང་ཡིད་ནས་མི་བརྗེད། །
སྡེ་མར་ཁུ་འདྲ་བོའི་ནང་ནས། །
རོགས་དགའ་ལོ་མེ་ཏོག་འདྲ་བོ། །
ཁ་བགད་ལེ་ཐུག་ཚེ་ཞིག་ག །
ང་ཐག་ཉེ་རོགས་ག་མི་རྩེ། །
ངས་ཐག་རིང་དགའ་ལོ་མི་བརྗེད། །
ཨ་གོ་ལེ་ཆུང་འདྲིས་དགའ་ལོ། །
དལ་གོ་ལེ་སེམས་མ་འདི་བཟུང་། །
སྡེ་མར་ཁུ་འདྲ་གི་ནང་གི །
རོགས་མེ་ཏོག་འདྲ་བོར་ཤོད་ལ། །
ལོ་འགོར་རུང་རོགས་ཤིག་མི་བཙལ། །
| རྟ་འདོ་བ་སྙིང་ལ་རྗེ་བོ། །
198



ཁྱོའི་རྔོག་ཆུང་གཡས་པའི་ནང་ང་། །
གོས་དར་ཚོན་སྣ་ལྔའི་སྲུང་ཡོད། །
རྟ་གཡང་བླ་ཅན་ཞིག་ཡིན་ན། །
སྒོ་གང་ཡིན་རྒྱབ་བ་ཆེ་ལེན། །
ང་རྟ་བདག་ཡིད་ནས་ཆེ་བརྗེད། །
རྨ་ཕ་རི་གཅན་ཚའི་ཐང་ནས། །
རྟ་འདོ་བར་གསེར་སྒ་བསྟད་ཡོད། །
རྒྱུག་མ་ཐུབ་བྱང་ལམ་མཚམས་ན་ཡོད། །
བརྗེད་མ་ཐུབ་གངས་དཀར་སེམས་ན་ཡོད། །
རྟའི་གོམ་ལག་འཚམས་ན་ཡུན་གིས་རྒྱུག །
རོགས་ཆུང་ལོ་སྙིང་ལ་རྗེ་བོ། །
ཁྱོའི་གངས་དཀར་དྲན་པའི་སེམས་མ། །
ཆོས་བདེན་པ་བདུན་གི་མནའ་ཡོད། །
རོགས་བསམ་པ་ཅན་ཞིག་ཡིན་ན། ། །
མི་གང་ཡིན་ཁ་ལ་ཆེ་ཉན། །
ཕོ་ང་ཚོ་སེམས་ནས་ཆེ་བརྗེད། །
སྡེ་ཆེན་པོ་རྩེ་རའི་ནང་ནས། །
རོགས་དགའ་ལོར་ཚིག་གསུམ་བཤད་ཡོད། །
རྩེ་མ་ཐུབ་སྡེ་ཆེན་གྲོང་ན་ཡོད། ། །
བརྗེད་མ་ཐུབ་གངས་དཀར་སེམས་ན་ཡོད། །
རོགས་ཚེ་ཐག་རིང་ན་ཡུན་གིས་རྩེ། །
ང་ཐང་དཀར་རྒོད་པོའི་བུ་རྒྱུད་ཡིན། །
ང་བྱ་རྒྱལ་ཁྱུང་གི་ཚ་བོ་ཡིན། །
རི་གང་ཡིན་མགོ་ཡ་མི་འབབ། །
ང་འབབ་སའི་རི་དེ་མི་བརྗེད། །
སྐྱིད་འཛམ་གླིང་ཁེབས་ཀི་ཉི་མ། །
ཁྱོད་མ་ཤར་ཚང་ན་ཡོད་དུས། །
ངས་ཨེ་ཤར་རེ་བ་བྱས་ཡོད། །
ཤར་བཏང་གི་དུས་ཚོད་ཞིག་ག །
ཤར་དུང་རི་དུང་དཀར་ཀླད་ནས། །
དུང་འདྲ་གི་ཟླ་བ་ཚེས་རུང་། ། །
སྐྱིད་འཛམ་གླིང་ཉི་མའི་དྲོད་ཁོལ། །
བརྗེད་འགྲོ་གི་བསམ་པ་ང་མེད། །
ང་ཁི་དཀར་རྐྱང་གི་བུ་རྒྱུད་ཡིན། །
ང་གྱི་ལིང་འདོ་བའི་ཚ་བོ་ཡིན། །
ས་གང་ཡིན་ཐང་ནས་མི་རྒྱུག །
ང་རྒྱུག་སའི་ཐང་དེ་མི་བརྗེད། །
ང་ཕ་བཟང་ཞིག་ཀི་བུ་རྒྱུད་ཡིན། །
ང་ཞང་བཟང་ཞིག་ཀི་ཚ་བོ་ཡིན། །
ང་གང་ཡིན་རོགས་ལོར་མི་རྩེ། །
ང་རྩེ་སའི་རོགས་དེ་མི་བརྗེད། །
རོགས་ན་ཆུང་ཕ་བཟང་བུ་མོ། །
ཁྱོད་མ་རྩེ་གྲོང་ན་ཡོད་དུས། །
ངས་ཨེ་རྩེ་རེ་བ་བྱས་ཡོད། །
རྩེ་བཏང་གི་དུས་ཚོད་ཞིག་ག །
སྟོད་ལྷ་ཡུལ་ལྷ་ཁང་ནང་གི །
ལྷ་ལྷ་མོ་ལྷང་ང་བུད་རུང་། །
199



རོགས་ངེད་གཉིས་བར་གི་ཞེ་འདང་། །
བརྗེད་འགྲོ་གི་བསམ་པ་ང་མེད། །
| ཐག་རིང་རུང་དཀའ་ལས་མི་བལྟ། །
སྟོད་གངས་དཀར་གངས་རི་ཞུ་མེད་ཡིན། །
ཞུ་སོང་དུས་དབྱར་ཟླ་གཞུག་མ་ཡིན། ། །
ཁྱོའི་ཚིག་མགོ་དུང་གི་ཡི་གེ་རེད། །
ཁ་བགད་ལེ་ཐུག་ཚེ་ཞིག་ག །
དུང་ཡི་གེ་དག་ཀི་མི་འཇུག །
རོགས་འུ་གཉིས་ཞེ་འདང་བརྗེད་མེད་ཡིན། །
བརྗེད་སོང་དུས་སྐྱེ་བ་གཞུག་མ་ཡིན། ། །
ངའི་ཚིག་རྔ་དར་གི་མདུད་པ་ཡིན། །
ཞེ་ལྷོད་ལེ་ཐུག་རག་ཞིག་ག །
དར་མདུད་པ་འཁྲོལ་གི་མི་འཇུག །
སྟོད་དབུས་གཙང་ཆོས་རའི་ནང་ནས། །
མགོ་གསེར་ཞྭ་ཅན་གི་བླ་མ། །
སེམས་དད་པའི་ཕྱག་གསུམ་ཁྱོད་འཚལ། །
ཚེ་ཕྱི་མའི་གཤིན་རྗེའི་འཕྲང་ནས། །
ཁྱོས་མ་བརྗེད་ཡིད་ལ་ང་བཟུང་། །
ནགས་ཅ་ལ་འདྲ་བོའི་མགོ་ན། །
གཡུ་དྲུག་དཀར་འདྲ་གི་ཁུ་ལོ། །
བྱ་ཕྱིར་ར་འཁོར་རག་ཞིག་ག །
ངས་འཕུར་ཡ་བྱ་ཞིག་མི་བཙལ། །
ཐག་རིང་རུང་ཡིད་ནས་མི་བརྗེད། །
སྡེ་ཆེན་པོ་རྩེ་རའི་ནང་ནས། །
གསེར་རྒྱན་ཆ་ཅན་གི་བུ་མོ། །
ཚིག་སྔོན་བཤད་རྔ་མ་ངས་སྐྱོང༌། །
གཏམ་མི་ཁས་གླིང་བཞི་བསྐོར་དུས། །
ཁྱོས་མ་བརྗེད་ཡིད་ལ་ང་བཟུང་། །
སྡེ་གཡུང་དྲུང་འདྲ་བོའི་དཀྱིལ་ན། །
རོགས་ལྷ་སྐུ་འདྲ་གི་ཆུང་ལོ། །
རོགས་ཕྱིར་ར་རྩེ་རག་ཞིག་ག །
ངས་འཕུར་ཡ་རོགས་ཤིག་མི་བཙལ། །
ཐག་རིང་རུང་ཡིད་ནས་མི་བརྗེད། །
ངའི་བློ་རྟ་ཆུ་འབྲུག་ཟེར་ནོ། །
ཤ་ཡོད་རུང་གོམ་པ་མི་འཁྱེར། །
ཞེ་བྲེལ་རུང་ལྕག་ཀིས་མི་གཞུ། །
རྟ་འདོ་བ་དྲན་དྲན་གླེང་གླེང་། །
རྟ་གཞན་པ་མ་དྲན་མ་གླེང་། །
ཁྱོས་མ་དྲན་དྲན་ཁུལ་ཟེར་ན། །
མགོ་ཡར་བལྟས་བྱ་ཁྱུང་དགོན་པ། །
དེང་ཕྱིན་ཆད་ཐོད་པ་མི་གཏུག །
ངའི་ཆུང་དུས་རོགས་ལོ་ཟེར་ནོ། །
ལོ་འགོར་རུང་ཡིད་ནས་མི་བརྗེད། །
200



མནའ་དེ་མོ་བསྐྱལ་ན་ཨེ་རློམ། །
རོགས་ཆུང་ལོ་དྲན་དྲན་གླེང་གླེང་། །
རོགས་གཞན་པ་མ་དྲན་མ་གླེང་། །
ཁྱོས་མ་དྲན་དྲན་ཁུལ་ཟེར་ན། །
ངའི་ལག་མགོའི་ཕྲེང་བ་བརྒྱ་བོ། །
དེང་ཕྱིན་ཆད་མ་ཎི་མི་འདོན། །
མནའ་དེ་མོ་བསྐྱལ་ན་ཨེ་རློམ། །
ཚིག་ཁ་ལོན་མེད་ཀི་ཁ་ཁྱམ་ངས། །
ཁྱོད་ཁ་ལོག་བརྒྱབ་ནོ་སྐྱོན་ཆ་རེད། །
འདང་འགྱུར་རྒྱུ་མེད་ནོ་བཟང་ཆ་རེད། །
རོགས་གཞན་ན་མ་འགྲོ་འདུག་རྒྱུ་བྱོས། །
ཁྲེལ་བློ་མེད་མི་བྱེད་ཁས་ལེན་བྱེད། །
རི་མཐོ་རྒྱུ་མེད་དྲ་དམའ་རྒྱུ་མེད། །
བྱ་ཁྱུང་ཆེན་བབས་ན་འཇིགས་རྒྱུ་མེད། །
དུས་དབྱར་དགུན་བརྗེ་རུང་འགྱུར་རྒྱུ་མེད། །
ས་སྟོང་ཆེ་སྟོད་ལ་འགྲོ་དུས། །
ངས་མགོ་སྟོང་བཅོས་ནི་ཚེ་ཡིན། །
ཕྱི་རྟ་བརྒྱ་འདྲོགས་ཤིག་བསླངས་ནོ། །
སྟོད་བྱང་ལམ་གཅོད་ཀི་དོན་ཡིན། །
རོགས་ཡག་རྒྱུ་མེད་དྲ་བཙོག་རྒྱུ་མེད། །
གཏམ་མི་ཁ་འཁོར་རུང་འགལ་རྒྱུ་མེད། །
ས་ཁ་ཐག་རིང་རུང་འགྱུར་རྒྱུ་མེད། །
ས་སྟོང་ཆེ་སྟོང་སྡེ་ཚོགས་དུས། །
ངས་མགོ་སྟོང་བཤད་ནི་ཚེ་ཡིན། །
ནང་ན་ཟླ་རྩེ་མགོ་བསླངས་ནོ། །
ཁ་ལ་ལ་ལེན་གི་དོན་ཡིན། །
ཆུ་རྨ་ཆུ་དྭངས་ཤ་ཅན་པོ། །
ཆུ་རྨ་ཆུ་བཞུར་ཕྱོགས་ཤིག་ཀི ། །
དབང་ཆུ་བའི་ལག་ག་ཤོར་ཡོད། །
དབང་ཆུ་བའི་ལག་ག་ཤོར་རུང་། །
གཟིངས་གྲུ་བཞི་ལྕགས་ཤན་མ་བོ། །
ཁུར་སོང་ན་སྔོན་གི་ལས་རེད། །
སྟོད་དབུས་གཙང་ཡུལ་གི་བླ་མ་ཁྱོད། །
སྨན་ཨ་མདོ་ཡུལ་གི་མཇལ་བ་ང་། ། །
སེམས་དད་ལོག་བྱས་ནོ་སྐྱོན་ཆ་རེད། །
ཐུགས་ཁྲོ་གི་མེད་ནོ་བཟང་ཆ་རེད། ། །
སྐུ་གཞན་ན་མ་ཕེབས་འདུག་རྒྱུ་བྱོས། །
སེམས་དད་ལོག་མི་བྱེད་ཁས་ལེན་བྱེད། །
རོགས་ཆུང་ལོ་ཞེ་འདང་ཅན་པོ། །
གཏམ་མི་ཁ་འཁོར་ཕྱོགས་ཤིག་གི །
དབང་རྒད་པོའི་ལག་ག་ཤོར་ཡོད། །
དབང་རྒད་པོའི་ལག་ག་ཤོར་རུང་། །
ཞེ་སྣང་བ་དར་དཀར་འདྲ་བོ། །
གཏོར་བཏང་ན་སྔོན་གི་ལས་རེད། །
དྲིན་ཕ་མ་སྐྱོང་གི་རིགས་བཟང་མ། །
201



རྨ་ཕ་རིའི་གསེར་ལུང་ཉིན་ན། །
རྐྱང་ཁི་དཀར་ཁ་རྔོག་ཅན་པོ། །
ང་རྔོག་ཐོགས་གྲོ་རྒྱའི་འདང་ཡོད། །
ཁྱོད་ས་ནས་བློ་གཏོང་མེད་ན། །
ངའི་ས་ནས་བློས་གཏོང་མི་བྱེད། །
ཕྲུག་ཐིག་ལེ་མ་བོ་བསྐྱུར་རེ། །
ཁྱོད་སྨད་ཕྱོགས་ཚོང་ར་ནང་ནས། །
གོས་རི་མོ་ཅན་པོ་མི་ཉོ། །
ཉོས་བཏང་ན་ཕྲུག་འདང་མེད་ནི། །
ཕྲུག་ཐིག་ལེ་སྡུག་ག་གཏད་ནི། །
རྨ་ཚུར་རིའི་ཚོ་དྲུག་གླིང་ནས། །
ངའི་རྩེད་རོགས་ན་ཟླ་བྱི་མོ། །
མགོ་ཅོ་ཐོགས་མ་ལོའི་འདང་ཡོད། །
ཁྱོད་ས་ནས་བློ་གཏོང་མེད་ན། །
ངའི་ས་ནས་བློས་གཏོང་མི་བྱེད། །
ངའི་རང་སྡེ་རུ་ཆེན་ནང་ནས། །
ངའི་ཞེ་མཐུན་ཆུང་ལོ་སྐྱུར་རེ། །
ས་སྨད་ཕྱོགས་སྲི་སྡེ་དཀྱིལ་ནས། །
ངས་ཁ་མཐུན་རོགས་ཤིག་མི་བཙལ། །
བཙལ་བཏང་ན་རོགས་འདང་མེད་ནི། །
རོགས་ཆུང་ལོ་སྡུག་ག་གཏད་ནི། །
རྨ་ཕ་རིའི་གསེར་ལུང་ཉིན་ན། །
རྟ་ཕར་རྒྱུག་ཚུར་རྒྱུག་མང་གི །
རྟ་ད་རྒྱུག་ཟེར་ནི་ཡོད་ཀི ། །
རྟ་འུ་གཉིས་གོམ་ལག་བསམ་མེ། །
སྲབ་བཞག་གེ་རྒྱུག་ནི་མ་དགོ །
ངས་ཐུར་མདའ་བསྟན་ན་མནའ་བསྐྱལ། །
སྨད་རྒྱ་ནག་གོས་ཁང་ནང་གི །
གོས་ཁམ་ནག་འཁོར་ལོ་མ་བོ། །
གོས་ཉོ་དུས་གོང་ལ་མ་སྐྲག །
གོས་བཟོ་དུས་ཚེགས་ག་མ་འཛེམ། །
ཚེ་གང་གི་གཤོར་ལཱ་ཉན་ན། །
་་
རྨ་ཚུར་རིའི་ཚོ་དྲུག་གླིང་ན། །
རོགས་ཕར་རྩེ་ཚུར་རྩེ་མང་གི །
རོགས་ད་རྩེ་ཟེར་ནི་ཡོད་ཀི །
རོགས་འུ་གཉིས་ཞེ་འདང་བསམ་མེ། །
ཞེ་ལྷོད་ལེ་འགྲོགས་ནི་མ་དགོ །
ཁ་ཚིག་གསུམ་བཤད་ན་མནའ་བསྐྱལ། །
ས་སྡེ་ཆེན་རྩེ་ར་ནང་གི །
རོགས་ཆུང་ལོ་ཞེ་འདང་ཅན་པོ། །
ཐག་རིང་རུང་ལམ་མ་མ་སྐྲག །
ལོ་འགོར་རུང་ཡིད་ནས་མ་བརྗེད། །
ཚེ་གང་གི་རྩེ་རོགས་ཉན་ན། །
ངས་སྟོད་ཕྱོགས་ཚོང་པའི་ལག་ནས། །
202
བྱ་ཁུ་ལོ་སྙིང་ལ་རྗེ་བོ། །
ཁྱོད་ནགས་རི་བརྒྱུད་ལ་ཤོག་ར། །



ནགས་ལོ་མ་ཐང་ང་བརྡལ་མེད། །
མགོ་འབྲུ་གུ་ཙག་ཀིས་སྐམ་མེད། །
བྱ་འབབ་ས་དེང་མའི་དེ་ཡིན། །
སྨན་བུ་མོ་ཡིག་འབྲུ་ནག་པོ་རེད། །
བར་མཐུན་པ་གསེར་ཡིག་སེར་པོ་རེད། །
གཏམ་མི་ཁ་མཚལ་ཡིག་དམར་པོ་རེད། །
མཚལ་ཡི་གེ་བྲིས་ན་འགྱུར་མེད་རེད། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་རུ་བརྒྱུད་ལ་ཤོག་ར། །
ང་ཁ་མཐུན་ཁ་ལ་རྒྱུག་མེད། ། །
རོགས་ཞེ་མཐུན་དང་ང་བླངས་མེད། །
རོགས་རྩེ་ས་དེང་མའི་དེ་ཡིན། །
སྟག་ཤ་ར་ཕ་བཟང་བུ་ཚ་རེད། །
སྨན་བུ་མོ་ཞང་བཟང་ཚ་མོ་རེད། །
བར་མཐུན་པ་ཁ་ཚིག་ཁ་བརྡ་རེད། ། །
གཏམ་མི་ཁ་རླུང་ནག་འཚུབ་མ་རེད། །
གཏམ་མི་ཁ་འཁོར་ན་འགྱུར་མེད་རེད། །
སྟག་ཤ་ར་གངས་དཀར་རི་རེད། །
སྨན་བུ་མོ་གངས་རིའི་མེ་ཏོག་རེད། །
སྟོད་གངས་དཀར་གངས་རི་མ་ཞུ་ན། །
ང་གངས་རིའི་མེ་ཏོག་སྐམ་མེད་ཡིན། །
ཟླ་དྲུག་པ་ཚེས་ན་ཇེ་ཡག་ཡིན། ། །
ཆར་ཟིལ་མ་བབས་ན་ཇེ་བསིལ་ཡིན། །
མགོ་འབྲས་བུ་ཐོགས་སྲོལ་འདི་མོ་ཡིན། །
སྟོད་དབུས་གཙང་ལྷ་ཁང་གསེར་རེད། །
གསེར་སེར་པོའི་རྒྱབ་དར་གོས་རེད། །
འདི་རྙིང་ངེ་རྡུལ་གི་འགྱུར་ཚད། །
སྟོད་དབུས་གཙང་གསེར་ཏོག་མི་བརྗེད། །
བརྗེད་སོང་ན་དད་པ་མེད་ནི། །
སྟག་ཤ་ར་ཕ་བཟང་བུ་ཚ་རེད། །
སྨན་བུ་མོ་ཞང་བཟང་ཚ་མོ་རེད། །
ཁྱོད་ཕ་བཟང་བུ་ཚ་མ་འགྱུར་ན། །
ང་ཞང་བཟང་ཚ་མོ་འགྱུར་མེད་ཡིན། །
ལོ་འགོར་ན་ཞེ་འདང་ཇེ་ཆེ་ཡིན། །
གཏམ་མི་ཁ་འཁོར་ན་ཇེ་མཐུན་ཡིན། །
ང་བྱི་མོ་རྩེ་སྲོལ་འདི་མོ་ཡིན། །
སྡེ་ཆེན་པོ་མར་ཁུའི་མཚོ་རེད། །
རོགས་འུ་གཉིས་མཚོ་ཁའི་བྱ་རེད། །
ཚིག་སྙན་མོ་ཁུ་བྱུག་གསུང་རེད། །
གསུང་སྙན་མོ་ཡིད་ནས་མི་བརྗེད། །
བརྗེད་སོང་ན་ཞེ་འདང་མེད་ནི། །
སྟོད་རི་ཆེན་རི་ཆུང་བར་ར། །
བྱ་ཁྱུང་ཆེན་མིན་ན་མགྲོན་མེད། །
སྟོད་རི་ཆུང་སྨུག་ཀིས་བཟུང་རུང་། །
མགོ་སྤུ་གྲི་དེང་མའི་དེ་ཡིན། །
སྟག་ཤ་ར་དབུས་ཤོག་དཀར་པོ་རེད། །
203



རོགས་ཁྱོད་ར་འུ་གཉིས་བར་ར། །
ཚིག་སྙན་མོ་མིན་ན་མགྲོན་མེད། །
གཏམ་མི་ཁ་རླུང་ང་སྐུར་རུང་། །
རོགས་ཞེ་འདང་དེང་མའི་དེ་ཡིན། །
ཁྱོད་བྱི་རུ་དམར་པོ་ཨེ་ཡིན། །
ཁྱོད་བྱི་རུ་དམར་པོ་ཡིན་ན། །
ཁྱོད་ལྷ་སའི་ཁྲོམ་ནས་སྡོད་དྲ། །
ང་བོད་པ་སྟོབས་ཆེན་མེད་རུང་། །
ཁྱོད་ལྷ་སའི་ཁྲོམ་ནས་མི་བསྐྱུར། །
ངའི་སྐེ་ཡི་དངུལ་དཀར་གའུ། །
འདིའི་ནང་གི་སྐྱེས་བདུན་རིལ་བུ། །
ལྷ་ཨོ་རྒྱན་པདྨས་གནང་ནི། །
སྟོད་ས་སྐྱ་དཔོན་གིས་སྔགས་ཡོད། །
ཁྱོད་དགོ་གི་ཟེར་ན་ཁྱོད་སྟེར། །
རོགས་གཞན་ན་མི་སྟེར་ཁས་ལོངས། །
ཁྱོད་རང་མཐུན་རོགས་ལོ་ཨེ་ཡིན། །
ཁྱོད་རང་མཐུན་རོགས་ལོ་ཡིན་ན། །
ཁྱོད་ཕ་མའི་རྩིབས་ནས་སྡོད་དྲ། །
ང་བྱི་ལི་སྟོབས་ཆེན་མིན་རུང་། །
ཁྱོད་ཕ་མའི་རྩིབས་ནས་མི་སྐྱུར། །
ངའི་ལག་ཀི་བ་སོ་ཕྲེང་བ། །
འདིའི་ནང་གི་བྱི་རུའི་རྒྱན་ཆ། །
དངུལ་དཀར་པོ་བྱིན་ནས་ཉོས་ནི། །
ཁྱོས་དགོ་གི་ཟེར་ན་ཁྱོད་སྟེར། །
རོགས་གཞན་ན་མི་སྟེར་ཁས་ལོངས། །
རྟ་འདོ་བ་སྙིང་ལ་རྗེ་བོ། །
ས་ཐག་རིང་བརྒྱུད་ལེ་ཡོང་ན། །
ཚེ་གང་གི་བློ་རྟ་ཁྱོད་བྱེད། །
རྟ་གཞན་ན་མི་བཙོང་ཁས་ལེན། །
རྟ་འདོ་བ་སྙིང་ལ་རྗེ་བོ། །
མགོ་སྒུར་རེ་གོམ་གསུམ་སྤོས་ན། །
དགུང་ཉི་མ་སེར་ཐག་ཆད་རུང་། །
ལྕག་མི་གཡུག་ཁས་ལེན་ངས་བྱེད། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་རུ་བརྒྱུད་ལེ་ཡོང་ན། །
ཚེ་གང་གི་བཟའ་ཚང་ཁྱོད་བྱེད། །
གཏམ་མི་ཁས་མི་འགལ་ཁས་ལེན། །
རོགས་ཆུང་ལོ་སྙིང་ལ་རྗེ་བོ། །
ཁ་བགད་ལེ་ཚིག་གསུམ་བཤད་ན། །
ཕྱི་སྡེ་བའི་མི་ཁ་འཁོར་རུང་། །
རོགས་མི་འགལ་ཁས་ལེན་ངས་བྱེད། །
204
ཁྱོད་སྐེ་རགས་སུམ་དཀྲིས་བར་ར། །
ངས་མདུད་པ་དྲུག་མདུད་བརྒྱབ་ཡོད། །
ཡུལ་ཕ་མས་གྲོལ་དགོས་ཟེར་རུང་། །
ནང་ན་ཟླ་གྲོལ་གི་ཡོང་རུང་། །
ང་མེད་ན་གྲོལ་གི་མ་འཇུག །



ཁྱོའི་ཡ་ཆུང་གངས་དཀར་སེམས་མ། ། །
ངས་མི་བརྗེད་ཚིག་གསུམ་བཤད་ཡོད། །
ཡུལ་ཕ་མས་བཤད་དགོས་ཟེར་རུང་། །
ནང་ན་ཟླ་འདི་གི་ཡོང་རུང་། །
ང་མེད་ན་གཞན་ན་མ་བཤད། །
ང་མིང་ཆེན་རྟ་ཞིག་མིན་འདྲ། །
ཁྱོས་གོང་ཆེན་སྒ་ཞིག་བསྟོད་དྲ། །
སྟོད་དབུས་གཙང་ཟེར་ན་ལབ་ཡིན། །
དེ་ཕན་གི་བྱང་ལམ་གཅོད་ལ། །
སྟོད་གཡུ་ལོ་རྟ་རའི་ནང་ནས། །
རྟ་ཡག་པ་གྱི་ལིང་གྱོ་རྒྱུ། །
སྒ་བེ་སང་བསྟད་དྲེ་བཏང་ན། །
ཁྱོད་ཡན་གི་རྟ་ཞིག་མི་བཙལ། །
ང་མིང་ཆེན་རོགས་ཤིག་མིན་འདྲ། །
ཁྱོས་དོན་ཆེན་ཚིག་ཅིག་ཤོད་དྲ། ། །
ཚེ་ཕྱི་མ་ཟེར་ན་ལབ་ཡིན། །
ཚེ་འདི་ཡི་འགྲོགས་རྔ་སྐྱོང་ང་། །
ས་སྡེ་ཆེན་ཚོ་དྲུག་གྲོང་ནས། །
རོགས་ཡག་པ་ན་ཟླའི་ཆུང་ལོ། །
ཞེ་མཐུན་ནེ་འགྲོགས་རེ་བཏང་ན། །
ཁྱོད་ཡན་གི་རོགས་ཤིག་མི་བཙལ། །
རྟ་གྲོ་རིས་སྔོ་རིས་གཉིས་ཀ །
ཐང་གཅིག་ཀི་ཁུགས་ན་སྐྱིད་དུས། །
སྒྲོག་གཅིག་ཀི་མགོ་ན་མཐུན་དུས། །
ལས་དབང་གིས་འགྲོ་རྒྱུ་མིན་ན། །
བཙན་དབང་གིས་འགྲོ་གི་མི་འཇུག །
གོས་གློ་དམར་ལྗང་དམར་གཉིས་ཀ །
གོས་ཡག་ཀི་ཟེར་རེ་ཉོས་ནི། །
གོས་འཇམ་གི་འདོད་ལེ་གོན་ནི། །
ཡུལ་ཕ་མའི་སེམས་ཁ་དཀྲུགས་རུང་་། །
གོས་ཕུད་ཀྱི་བསམ་པ་ང་མེད། །
རོགས་བྱི་ལི་བྱི་མོ་གཉིས་ཀ །
སྡེ་གཅིག་ཀི་གྲོང་ན་སྐྱིད་དུས། །
གྲོང་ན་ཟླའི་རྒྱབ་ནས་མཐུན་དུས། །
ལས་དབང་གིས་ཐོར་རྒྱུ་མིན་ན། །
བཙན་དབང་གིས་གཏོར་གི་མི་འཇུག །
རོགས་བྱི་ལུ་བྱི་མོ་གཉིས་ཀ །
ཞེ་མཐུན་གི་ཟེར་རེ་རྩེ་ནི། །
བློར་འབབ་ཀི་འདོད་ལེ་འགྲོགས་ནི། །
ཡལ་ཕ་མའི་སེམས་ཁ་དཀྲུགས་རུང་། །
རོགས་འགལ་གི་བསམ་པ་ང་མེང་། །
བྱ་ཁུ་ལོ་སྙིང་ལ་རྗེ་བོ། །
ཁྱོད་མིན་ནི་བྱ་ཞིག་བཙལ་མེད། །
བཙལ་ཡོད་ཀི་ཟེར་ནི་ཡོད་ན། །
ཁྱོད་བྲག་ཆེན་བྲག་ཆུང་བརྒྱུད་ལ། །
བྲག་ཆུང་ཆུང་ཟུར་ཁར་བུད་དྲ། ། །
205



བཙལ་ཡོད་ན་བྲག་རིས་གོ་ཡོད། །
ལྕག་ཕྲ་མོས་བརྒྱབ་རུང་མ་རྒྱུག ། །
རྟ་སྤང་ལུང་ཁུག་ནས་འདུག་རྒྱུ། །
རོགས་ཆུང་ལོ་སྙིང་ལ་རྗེ་བོ། །
ཁྱོད་མིན་ནི་རོགས་ཤིག་བཙལ་མེད། །
བཙལ་ཡོད་ཀི་ཟེར་ནི་ཡོད་ན། །
ཁྱོད་སྡེ་ཆེན་སྡེ་ཆུང་བརྒྱུད་ལ། །
སྡེ་ཆུང་ཆུང་ཟུར་ནས་བུད་དྲ། ། །
བཙལ་ཡོད་ན་སྡེ་བས་གོ་ཡོད། །
རོགས་བྱི་ལི་བྱི་མོ་གཉིས་ཀ །
ཚིག་བཙན་པོ་བཤད་རུང་མ་སོང་། །
གཏམ་མི་ཁ་འཁོར་རུང་མ་འགལ། །
རོགས་སྡེ་ལུང་ཁུག་ནས་འདུག་རྒྱུ། །
ས་བྱང་ཕྱོགས་རྨ་ཆུའི་ཁ་ན། །
ངས་སྨྱུག་མའི་སྡོང་ཞིག་བཙུགས་ཡོད། །
སྡོང་སྐྱེས་ནོ་སྨྱུག་མ་ཚིགས་དྲུག །
མགོར་བབ་ནོ་ལྷ་བྱ་ཁུ་ལོ། ། །
བྱ་གཤོག་ཐོགས་གསེར་གི་འཁོར་ལོ། །
གསེར་འཁོར་ལོ་མ་འགྱུར་བསྡད་ན། །
ང་དབུས་སྨྱུག་འགྱུར་གི་དཔེ་མེད། །
ངའི་བློ་རྟ་གྱི་ལིང་གྲོ་རྒྱ། ། །
སྟོད་སྤང་དཀར་ཀླད་ན་འཚོས་ཡོད། །
ཇག་འཁྱམས་པས་འདེད་རྒྱུ་ཟེར་ན། །
ངའི་ལག་ན་ཁྲ་རིང་བོའུ་ཡོད། །
རྟ་ཀ་གི་རྟ་བདག་ང་ཡིན། །
ངའི་ཆུང་འདྲིས་འདང་ཆེན་རོགས་ལོ། །
སྨད་སྡེ་ཆེན་གྲོང་ན་སྒུག་ཡོད། ། །
རོགས་གཞན་པས་འགྲོག་རྒྱུ་ཟེར་ན། །
ངའི་ལག་ན་མགོ་སྐོར་ལྕགས་ཡོད། །
མ་གྱི་ལིང་རོགས་བདག་ང་ཡིན། ། །
ས་སྡེ་ཆེན་རྩེ་བའི་གྲུབ་ནས། །
ངས་ན་ཟླ་རོགས་ཤིག་བཙལ་ཡོད། །
རོགས་རྩེ་ནོ་ཞང་བཟང་ཚ་མོ། །
ཡག་མོ་སྒོ་ནམ་མཁའི་ལྷ་མོ། །
ཚིག་བཤད་ནོ་རྗེ་བཙུན་མགུར་མ། །
ཚིག་བཤད་ནོ་མ་འགྱུར་བསྡད་ན། །
ང་བྱི་ལི་འགྱུར་གི་དཔེ་མེད། །
མཚོ་རང་གྲུབ་གཡུ་མཚོ་ནང་གི །
ཉ་རང་གྲུབ་དཀར་མོ་གཤོག་དྲུག །
སོས་དལ་དུས་གཤོག་རུ་སྐྱོང་ར། །
ཆུ་འགྲམ་དར་ཆགས་རུང་ཁྱོད་བལྟ། །
མཚོ་ཁ་མདོག་འགྱུར་རུང་ཁྱོད་གླེང་། །
རྟ་གྲོ་རིས་སྔོ་རིས་གཉིས་ཀ །
སྲབ་སིལ་མས་འཐེན་རུང་མ་སོང་། །
| སྡེ་རང་གྲུབ་ལྷ་སྡེ་ནང་གི །
206



འགལ་འགྲོ་གི་བསམ་པ་ང་མེད། །
རོགས་རང་གྲུབ་ན་ཟླའི་ཆུང་ལོ། །
སོས་དལ་དུས་རོགས་ལོ་རྩེ་ར། །
ལོ་རྒས་གི་བར་ར་ཁྱོད་བལྟ། ། །
ས་ཁ་ཐག་རིང་རུང་ཁྱོད་གླེང་། །
རྟ་རྟ་མང་རྒྱབ་ནས་ཉོ་དུས། །
ཇ་ལན་ཆེན་སྟེང་ང་ལན་ཆུང་བཞག །
རྒྱུག་གོམ་ལག་ཁ་མས་མ་བསྡད་ན། ། །
གོང་ལྷག་པ་བྱིན་ནོ་དོན་མེད་རེད། །
གོས་སྨུག་ནག་ནོར་བུ་ཆ་བདུན་གཅིག །
གོས་རྒྱ་སེ་ཟ་འོག་གསེར་མ་གཉིས། །
གོས་སྟེང་འོག་གཅིག་ཀི་མ་སོང་རུང༌། །
ངའི་ཚེ་གཅིག་གཤོར་ལ་ཁྱོད་ཡིན། །
རོགས་ན་ཟླའི་གྲུབ་ནས་རྩེ་དུས། །
ཚིག་དོན་ཆེན་སྟེང་ང་མནའ་ཡིས་མནན། །
ཁྲེལ་བློ་གཏོད་ཁ་མས་མ་བསྡད་ན། །
ཚིག་མནའ་ཡིས་མནན་ནོ་དོན་མེད་རེད། །
གྲོང་རྩེ་བ་ཕ་བཟང་བྱི་ལི་གཅིག །
རོགས་འདང་ཆེན་ཞང་བཟང་ཚ་མོ་གཉིས། །
སྦྲ་མཐིང་སྨུག་གཅིག་ག་མ་འདུས་རུང་། ། །
ངའི་ཚེ་གཅིག་རྩེ་རོགས་ཁྱོད་ཡིན། །
ང་རྒྱ་གར་པི་ར་གླིང་དྲུག །
ཕྱི་མི་འགྱུར་ལྕགས་ནག་དགུ་བརྡུངས། །
ནང་མི་འགྱུར་སྨན་ནག་དགུ་རྫོང༌། །
བོའུ་པུ་ར་འགྱུར་རེ་སོང་ན། ། །
བོའུ་འཁུར་གི་བསོད་ནམས་མེད་ནི། །
དངུལ་དཀར་བོའི་དངུལ་ཀོང་ནང་ང༌། ། །
གསེར་སེར་པོའི་མར་ཁུ་བླུགས་ཡོད། །
སྡོང་དཀར་པོའི་སྡོང་གསེས་བཙུགས་ཡོད། །
འོད་ལམ་མེར་མར་མེ་སྒྲོན་ཡོད། ། །
ཆར་རླུང་ནག་འཚུབ་མ་ཐོན་རུང་། །
གཟིམ་འགྲོ་གི་བསམ་པ་ང་མེད། །
ང་སྡེ་ཆེན་ཞང་བཟང་ཚ་མོ། །
ཕྱི་མི་འགྱུར་ཁ་ཚིག་མནའ་ཡིན། །
ནང་མི་འགྱུར་དམ་ཚིག་ཆོས་ཡིན། །
རོགས་ཞེ་འདང་འགྱུར་རེ་སོང་ན། །
རོགས་འགྲོག་ཀི་བསོད་ནམས་མེད་ནི། །
སྡེ་ཆེན་པོ་རྩེ་རའི་གྲོང་ང་། །
གྲོང་ན་ཟླའི་རྩེ་བ་འདུས་ཡོད། །
ཁ་ལ་ལའི་མགོ་རྐང་བསྒྲིགས་ཡོད། །
ཞེ་མཐུན་གི་ལ་ལ་བླངས་ཡོད། །
གླིང་མི་ཁ་སྡེ་ཡ་གྲགས་རུང་། །
གོས་འབྲུག་མ་གནམ་མདོག་མ་བོ། །
ཁྱོད་གནམ་མདོག་ཁ་མས་ཨེ་འདུག །
ཁྱོད་གནམ་མདོག་ཁ་མས་འདུག་ན། །
207



ངས་གོས་ཆེན་ཉོ་གི་མི་འདུག །
བྱུང་མི་ཉོ་ཟེར་ནི་མིན་རུང༌། །
གོས་གོན་ནས་ཐེད་རག་ཅིག་ག །
ངས་མི་ཉོ་ཐག་ཀིས་བཅད་ནི། །
མ་བུ་མོ་ཞང་བཟང་ཚ་མོ་བྱོས། །
སྟག་ཤ་ར་ཕ་བཟང་བུ་ཚ་བྱེད། །
ཁྱོད་བུ་མོ་མི་ཁར་མ་རྒྱུག་ན། །
ང་བུ་ཚ་ཞེ་འདང་འབྲལ་མེད་ཡིན། །
རོགས་ཆུང་ལོ་ཁ་ཚིག་ཅན་པོ། །
ཁྱོད་ཞེ་འདང་ཁ་མས་ཨེ་འདུག །
ཁྱོད་ཞེ་འདང་ཁ་མས་འདུག་ན། །
ངས་ཞེ་མཐུན་གཞན་ནས་མི་བཙལ། །
བྱུང་མི་བཙལ་ཟེར་ནི་མིན་རུང༌། །
རོགས་འུ་གཉིས་འགལ་རག་ཅིག་ག །
ངས་མི་བཙལ་ཐག་ཀིས་བཅད་ནི། །
ས་སོག་པོར་ཇག་ག་འགྲོ་ན། །
འབྲུག་འདྲ་གི་རྟ་ཞིག་ཞོན་དགོས། །
ཐོག་འདྲ་གི་བོའུ་ཞིག་འཁུར་དགོས། །
རྗེས་ར་མདར་ཐོན་རེ་བཏང་ན། །
དགྲ་ཕར་ཐུབ་ཡིད་ཚོད་ཡོད་དགོས། །
ས་སྡེ་ཆེན་རོགས་ལོ་རྩེ་ན། ། །
སྲོག་དམར་ཆུང་འདྲ་གི་འདང་དགོས། །
ལྷ་བྱམས་པ་འདྲ་གི་སེམས་དགོས། །
གཏམ་མི་ཁ་འཁོར་རེ་ཡོང་ན། །
རོགས་མི་འགལ་ཡིད་ཚོད་ཡོད་དགོས། །
གོས་རི་མོ་ཅན་པོ་གོན་ནས། །
ཤིང་ཚེར་མའི་ནགས་ག་མ་འགྲོ ། །
བུད་སོང་ན་གོས་འདང་མེད་ནི། །
གོས་རི་མོར་ཁྲེལ་མེད་བཅོས་ནི། །
ཕོ་ཞེ་འདང་ཅན་པོ་བསྐྱུར་རེ། །
རོགས་ཁ་མཐུན་ཁ་རྫ་མ་འདེད། །
དེད་བཏང་ན་ཞེ་མདངས་མེད་ནི། །
རོགས་ཆུང་ལོར་ཁྲེལ་མེད་བཅོས་ནི། །
མ་བུ་མོ་ལྷོ་སྤྲིན་འཕྱུར་འཕྱུར་བྱོས། །
སྟག་ཤ་ར་ཆར་བ་འབབ་འབབ་བྱེད། ། །
འཕྱུར་མ་ཐུབ་བཏང་ན་ཁྱོད་རང་ཡིན། །
འབབ་མ་ཐུབ་བཏང་ན་ང་རང་ཡིན། །
མ་བུ་མོ་གངས་རི་དཀར་བོ་བྱོས། །
སྟག་ཤ་ར་གངས་རྒྱན་མེ་ཏོག་བྱེད། །
ཁྱོད་གངས་དཀར་ཉི་མས་མ་བཞུས་ན། །
ང་མེ་ཏོག་ཙད་ཀིས་སྐམ་མེད་ཡིན། །
208
མ་ཁྱོད་ཚོ་རྩི་ཏོག་སྐྱེག་སྐྱེས་བྱོས། །
ཕོ་ང་ཚོ་གཡང་དཀར་འཁོར་འཁོར་བྱེད། །
སྐྱེས་མ་ཐུབ་བཏང་ན་ཁྱོད་རང་ཡིན། །
འཁོར་མ་ཐུབ་བཏང་ན་ང་རང་ཡིན། །



ཆུ་རྨ་ཆུ་ལུ་མར་བརྒལ་དུས། ། །
གཟིངས་གྲུ་བཞིའི་སྣ་ཐག་བཟང་དགོས། །
བཟང་མི་དགོས་ཟེར་མཁན་ཡོད་རུང་། །
ཚིག་དེ་ལ་མ་ཉན་གཤོབ་ཡིན། །
གཟིངས་ལོག་གེ་ཁུར་ནི་ང་གསལ། །
རོགས་ཆུང་ལོའི་གངས་དཀར་སེམས་མ། །
ངས་དོན་ཆེན་ཚིག་གསུམ་བཤད་ཡོད། །
རོགས་ཆུང་ལོས་རང་ཚུགས་ཐུབ་ན། །
ཚེ་གང་གི་རྩེ་རོགས་ཁྱོད་ཡིན། །
གྲོང་ན་ཟླའི་རོགས་ལོར་རྩེ་དུས། །
ཚིག་དོན་ཆེན་གཞུག་ག་མནའ་དགོས། །
མནའ་མི་དགོས་ཟེར་མཁན་ཡོད་རུང༌། ། །
ཚིག་དེ་ལ་མ་ཉན་གཤོབ་ཡིན། །
གཏམ་མི་ཁས་གཏོར་ནི་ང་གསལ། །
སྟོད་རྫ་རི་གངས་རི་བར་ནས། །
བྱ་ཁྱུང་ཆེན་འཕུར་རྩལ་ངོམ་ན། །
རྫ་ཆེན་པོ་སྨུག་གིས་བཟུང་རུང༌། །
སྒྲོ་ལེབ་མོ་ཁ་མས་འདུག་དགོས། །
ཁངས་དཀར་བོ་དགུང་ནས་འབབ་དུས། །
གུར་དཀར་བོ་ཞིག་ཀི་འདང་ཡོད། །
དགུང་ཉི་མ་ཀླད་ནས་ཤར་དུས། །
ཁངས་མི་བཞུ་ཁས་ལེན་ཨེ་ཐུབ། །
སྡེ་ཁ་ཡ་ན་ཟླའི་གྲུབ་ནས། །
རོགས་རྩེ་རྔ་སྐྱོང་རྒྱུ་ཟེར་ན། །
གཏམ་མི་ཁའི་གླེང་ལོག་ཡོང་རུང་། །
རོགས་ཞེ་འདང་ཁ་མས་འདུག་དགོས། །
རོགས་ཆུང་ལོ་སྡེ་ནས་ཡོང་དུས། །
ཡུལ་ཕ་མ་ཞིག་ཀི་འདང་ཡོད། །
གཏམ་མི་ཁ་འཁོར་རེ་ཡོང་དུས། །
རོགས་མི་འགལ་ཁས་ལེན་ཨེ་ཐུབ། །
ང་ཁྱུང་དཀར་མཛོ་ཆུང་ཟེར་ནོ། །
ཁྱོད་ཤིང་སྒ་ལྷུ་བཞི་འགྲིག་ན། །
ཁྱོས་རྩིད་ཐག་ནག་པོས་དོམ་ན།།
གསེར་ཕ་བོང་ཡིན་རུང་འཁུར་རྒྱུ། །
ཁྱོད་གོས་ཆེན་འབྲུག་མའི་གཤོར་ལ། །
ངས་གསེར་སྒྲོག་དངུལ་སྒྲོག་བཏགས་ཡོད། །
གོས་འབྲུག་མས་རང་ཚུགས་ཐུབ་ན། །
ཚེ་གང་གི་གཤོར་ལཱ་ཁྱོད་ཡིན། །
ང་ཕ་བཟང་བུ་ཚ་ཟེར་ནོ། །
ཁྱོད་དོན་ཆེན་ཚིག་གསུམ་ཡོད་ན། །
ཁྱོས་ཚིག་རྟིང་མནའ་ཡིས་ནོན་ན། །
ཡུལ་ཕ་མས་བཀག་རུང་འགྲོག་རྒྱུ། །
སྟོད་ཤར་ཕྱོགས་ཤ་བ་དཀར་བོ། །
རྫ་སྤང་རིའི་སྟེང་ང་མ་ཉུག །
209



རྡོ་གཡའ་མའི་ཟུར་ཁ་མ་སྙེགས། །
མགོ་ཤྭ་རྭ་ཆ་བརྒྱད་སོམས་ར། །
རྭ་འཛད་མཐའ་ཡོད་ཀི་དཔེ་མེད། །
།།
༈
།
རོགས་དེང་མ་དེང་མགོར་རྩེ་དུས། །
རོགས་མི་འགལ་ཁུལ་ཞིག་འཤད་ཀི །
གཏམ་མི་ཁ་རེ་ཡོང་དུས། །
རོགས་མི་འགལ་ཁས་ལེན་ཨེ་ཐུབ། །
ཁྱོད་སྡེ་ཆེན་ན་ཟླའི་ཆུང་ལོ། །
ཚིག་དོན་མེད་ཚིག་རྫ་མ་འདེད། །
རོགས་ཁ་མཐུན་གཞུག་ག་མ་སྙེགས། །
ཕོ་ང་ཚོའི་ཞེ་འདང་སོམས་ར། ། །
རོགས་འགལ་རྒྱུ་ཡོད་ཀི་དཔེ་མེད། །
ཤིང་ཙན་དན་རྒྱ་རྫོང་ནགས་ན་ཡོད། །
མགོ་ལོ་མ་དགུང་སྔོན་གནམ་ན་ཡོད། །
ཤིང་སྐྱེས་ནོ་སྒུར་རེ་མ་འཁྱོགས་ན། །
ཤིང་གཞན་པ་དྲང་རུང་གཅོད་རྒྱུ་མིན། །
སྟོད་གངས་དཀར་གངས་རི་ཆགས་དུས། །
གངས་མི་བཞུ་ཁ་ཞིག་འཤད་ཀི ། །
དགུང་ཉི་མ་ཚང་ནས་ཤར་དུས། །
གངས་མི་བཞུ་ཁས་ལེན་ཨེ་ཐུབ། །
རོགས་ཞེ་མཐུན་སྡེ་ཆེན་གྲོང་ན་ཡོད། །
ཚིག་སྙན་མོ་རང་རང་སེམས་ན་ཡོད། །
མགོ་དཀར་བོར་ལོག་གེ་མ་རྒས་ན། །
རོགས་གཞན་པ་མཐུན་རུང་རྩེ་རྒྱུ་མིན། །
210



དྲུག་པ། ཞེ་ཆགས་པའི་སྐོར།
སྨྱུག་ཚིགས་དྲུག་བརྗེད་ཐབས་མེད་ཀི །
སྟོད་འགུག་གི་འགུག་ལུང་གོང་མ་ནས། །
གོས་འབྲུག་མ་རྫ་ཁའི་སྨུག་ག་འགུགས། །
གོས་རི་མོ་རྫ་ཆུའི་འོད་ལ་འགུགས། །
གོས་ཡག་བཞིན་ཁེར་མོ་ཟེར་ནི་མིན། །
གཅིག་གོན་གི་འཇམ་ཤ་བརྗེད་མེད་ཡིན། ། །
རྟ་འདོ་བ་སྙིང་ལ་རྗེ་བོ། །
གཅིག་མ་ཞོན་ལོ་གསུམ་འགོར་ཡོད། །
ལོ་འགོར་རུང་ཡིད་ནས་བརྗེད་མེད། །
རྟ་ཟེར་རེ་གླེང་གི་བསྡད་ཡོད། །
སྟོད་འགུག་ཀི་འགུག་ལུང་ཞོལ་མ་ནས། །
རོགས་ཆུང་ལོ་རྗེ་བཙུན་སྒྲོལ་མར་འགུགས། །
ཚིག་སྙན་མོ་དམ་པའི་ཆོས་ཡ་འགུགས། །
རོགས་ཡག་བཞིན་ཁེར་མོ་ཟེར་ནི་མིན། །
གཅིག་རྩེ་གི་སྣང་བ་བརྗེད་མེད་ཡིན། ། །
རོགས་ཆུང་ལོ་སྙིང་ལ་རྗེ་བོ། །
གཅིག་མ་ཐུག་ལོ་གསུམ་འགོར་ཡོད། །
ལོ་འགོར་རུང་ཡིད་ནས་བརྗེད་མེད། །
རོགས་ཟེར་རེ་གླེང་གི་བསྡད་ཡོད། །
བན་སེར་མོའི་བསམ་པ་དུང་རེད། ། །
དུང་འབུད་ས་དབུས་གཙང་ཡུལ་རེད། །
དབུས་སེར་པོ་ཁ་ཐག་རིང་རུང༌། །
དུང་དཀར་པོ་བརྗེད་ཐབས་མེད་ཀི །
རྟ་དཀར་པོ་གོམ་ལག་ཅན་པོ། །
ཚེ་གང་གི་བློ་རྟ་ཟེར་རྒྱུ། ། །
སུ་ཡིན་རུང་སྔོན་ལས་མེད་ཀི །
སྒ་བེ་སིང་ལན་རེར་བསྟད་ནོ། །
སུ་ཡིན་རུང་ཡིད་ནས་མ་བརྗེད། །
རོགས་ཆུང་ལོའི་སྐྱེས་ལུས་སྨྱུག་རེད། །
སྨྱུག་སྐྱེས་ས་འབོ་རའི་ཀླད་རེད། །
ས་འབོ་ར་ཁ་ཐག་རིང་རུང་། །
རོགས་ཆུང་ལོ་ཞེ་འདང་ཅན་པོ། །
ཁྱིམ་གཅིག་ཀི་བཟའ་ཚང་ཟེར་རྒྱུ། །
211



སུ་ཡིན་རུང་སྔོན་ལས་མེད་ཀི ། །
རོགས་སྡེ་ནས་ལན་རེར་རྩེ་ནོ། །
སུ་ཡིན་རུང་ཡིད་ནས་མ་བརྗེད། །
རོགས་རྩེ་གི་དབང་སྐལ་མེད་རུང་། །
ཚིག་བཤད་རྒྱུའི་པུ་ལོན་འཁོར་ཡོད། །
ཁ་ཡར་འཁོར་སྤང་དཀར་ཀླད་ནས། །
རྟ་འདོ་བ་མི་འདུག་འགྲོ་དགོས་གི །
རྟ་སོང་སའི་ས་ནས་མ་བརྗེད་དྲ། །
སྒ་ཕོག་སའི་ས་ནས་བརྗེད་ཀི་མེད། །
བྱ་ཁུ་བྱུག་སྙིང་ལ་རྗེ་བོ། །
ཤིང་ཙན་དན་སྡོང་བོའི་མགོ་ནས། །
གཤོག་རྒྱང་ངེ་གྲགས་ནོ་བསམ་ན། །
མགོ་སིལ་ཏོག་ཡིད་སེམས་སྐྱིད་ཀི །
ཤིང་ཡར་སྐྱེས་ལོ་མའི་སྟེང་ང་། །
ནམ་ཡིན་རུང་འཁོར་ར་ཤོག་ར། །
མགོ་སིལ་ཏོག་མ་ཐོར་བསྡད་ཡོད། །
ཁ་མར་འཁོར་སྡེ་ཆེན་གྲོང་ནས། །
ཕོ་ཁྱོད་ཚོ་མི་འདུག་འགྲོ་དགོས་གི །
རོགས་སོང་སའི་ས་ནས་མ་བརྗེད་དྲ། །
ང་འདུག་སའི་ཡུལ་ནས་བརྗེད་ཀི་མེད། །
རོགས་ཆུང་ལོ་སྙིང་ལ་རྗེ་བོ། །
སྡེ་མི་གཅིག་གཞན་སྡེའི་གྲོང་ནས། །
གཉོམ་བཏང་ངེ་གླེང་ནོ་བསམ་ན། །
སེམས་བསམ་པའི་གཏིང་ནས་དགའ་གི །
ཁྱོད་རང་སྡེ་ན་ཟླའི་གྱབ་བ། །
ནམ་ཡིན་རུང་འཁོར་ར་ཤོག་ར། །
འདང་ཞེ་བརྩེ་མ་བརྗེད་བསྡད་ཡོད། །
ནགས་རྒྱ་རྫོང་ཅ་ལ་ཕྱུག་མོ་རེད། །
བྱ་བབས་ནོ་ཀ་ལ་པིང་ག་རེད། །
བྱ་ཁྱོད་ཚོའི་སེམས་ནས་མ་བརྗེད་དྲ། །
ཤིང་གསོམ་ ་ ་སྟོང་བོས་བརྗེད་སྲོལ་མེད། །
རོགས་འགྲོགས་ནོ་བཅོ་ལྔ་ཉི་ཤུ་རེད། །
ཚིག་བཤད་ནོ་སྐྱབས་མགོན་མགུར་མ་རེད། །
མ་ཁྱོད་ཚོའི་སེམས་ནས་མ་བརྗེད་དྲ། །
ཕོ་ང་ཚོའི་སེམས་ནས་བརྗེད་སྲོལ་མེད། །
རྨ་ཕ་རིའི་ཟལ་མོ་ནགས་ནས། །
ཤིང་གསར་སྐྱེས་སྡོང་ཕྲུག་རྩིབས་ནས། །
ཤིང་གཅོད་ཀི་དབང་སྐལ་མེད་རུང་། །
རྟགས་རྒྱག་ཀི་བུ་ལོན་འཁོར་ཡོད། །
རྨ་ཕ་རིའི་སྡེ་ཆེན་གྲོང་ནས། །
འདང་ཅན་གི་རོགས་ལོའི་འཕྲོ་ན། །
212
དགུང་ཉི་མ་དྲོད་ཁོལ་ཅན་པོ། །
ཁྱོད་ཤར་རེ་འདུག་ནི་མ་མེད། །
གཅིག་ཤར་རེ་ནུབ་རག་ཞིག་ག །
དགུང་ཉི་མའི་དྲོད་ཁོལ་མི་བརྗེད། །



འབྲུག་གྲགས་གེ་སོང་རུང་བརྗེད་མེད་ཡིན། །
རོགས་དགའ་ལོ་ཞེ་འདང་ཅན་པོ། ། །
ཁྱོད་རྩེ་ཡེ་འདུག་ནི་མ་རེད། །
གཅིག་རྩེ་ལེ་ཐུག་རག་ཞིག་ག །
རོགས་ཞེ་འདང་ཡིད་ནས་མི་བརྗེད། །
སྡེ་ཆེན་པོ་དཀྱིལ་གི་ན་ཆུང་རོགས། །
ལོ་བཅོ་ལྔའི་ཐོག་ཀི་ཞེ་མཐུན་རེད། །
རོགས་རྩེ་ལེ་སོང་རུང་བརྗེད་མེད་ཡིན། །
དགུང་འདི་ན་སྐར་ཚོགས་ཁྲི་མ་འབུམ། །
ངས་ཁྲི་མ་འབུམ་མ་ལྟ་གི་མེད། །
ནམ་ལངས་སྐར་ཆེན་རིག་ཀི་མེད། །
རིག་ཀི་མེད་དྲ་བརྗེད་ཀི་མེད། །
ས་གར་སོང་ཕྱོགས་ན་འདྲི་གི་ཡོད། །
སྡེ་ཆེན་པོ་ཁ་ལམ་བརྒྱུད་དུས། །
གཏམ་མི་ཁ་ཁུར་ནོ་རོགས་ལོ་རེད། །
སྡེ་བརྗེད་རུང་རོགས་ལོ་བརྗེད་མེད་ཡིན། །
སྡེ་འདི་ན་རོགས་ལོ་ཁྲི་མ་འབུམ། །
ངས་ཁྲི་མ་འབུམ་མ་ལྟ་གི་མེད། །
ཞེ་མཐུན་རོགས་ལོ་རིག་ཀི་མེད། །
རིག་ཀི་མེད་དྲ་བརྗེད་ཀི་མེད། །
ས་གར་སོང་ཡུལ་ན་གླེང་གི་ཡོད། །
རོགས་ཆུང་ལོའི་སོ་སྒོ་དུང་རེད། །
དུང་དཀར་པོ་དབུས་གཙང་ཡུལ་རེད། །
དབུས་སེར་པོ་ཁ་ཐག་རིང་རུང༌། །
དུང་དཀར་ཤ་ཡིད་ནས་མི་བརྗེད། །
རོགས་ཆུང་ལོའི་སྐྱེས་ལུས་སྨྱུག་རེད། །
སྨྱུག་སྐྱེ་ས་བལ་བོ་ཡུལ་རེད། །
ས་བལ་བོ་ཁ་ཐག་རིང་རུང་། །
སྨྱུག་དྲང་ཤ་ཡིད་ནས་མི་བརྗེད། །
ལ་རིང་བོ་ཀམ་པ་ལ་རིང་རེད། །
ལ་ཟླུམ་སེ་གཅོད་ནོ་འདོ་བ་རེད། །
ལ་བརྗེད་རུང་འདོ་བ་བརྗེད་མེད་ཡིན། །
ནམ་རིང་མོ་དགུན་ནམ་སྐྱ་མོ་རེད། ། །
ནམ་གསལ་སེ་གཏོང་ནོ་དགའ་ལོ་རེད། ། །
ནམ་བརྗེད་རུང་རོགས་ལོ་བརྗེད་མེད་ཡིན། ། །
རྟ་འདོ་བ་སྙིང་ལ་རྗེ་བོ། །
ཤ་ཤེད་མོ་རྒྱས་རྒྱུ་མེད་ནོ། །
ཟླ་གསུམ་པས་གནོད་ནི་ལོས་ཡིན། །
རྒྱུག་གོམ་པ་དལ་རྒྱུ་མེད་ནོ། །
སྲབ་བསིལ་མར་ཁེག་ནི་ལོས་ཡིན། །
དགུང་ཨ་སྔོན་དཀྱིལ་གི་ཕོ་ཆུང་འབྲུག །
དབྱར་ཆར་ཆུ་འབབ་ཀི་མཐུན་པ་རེད། །
རོགས་ཆུང་ལོ་སྙིང་ལ་རྗེ་བོ། །
213



ཚིག་སྙན་མོ་གོ་རྒྱུ་མེད་ནོ། །
ཡུལ་ཕ་མར་སྐྲག་ནི་ལོས་ཡིན། །
རོགས་ཞེ་འདང་བརྗེད་རྒྱུ་མེད་ནོ། །
ཕོ་ང་ཚོར་ཁེག་ནི་ལོས་ཡིན། །
དགུང་ཨ་སྔོན་ཨ་དབྱིངས་དཀྱིལ་ནས། །
འབྲུག་ཡུན་གིས་གྲགས་འདོད་ཡོད་དྲ། །
ཆར་ཆུ་སྤྲིན་ནག་པོའི་རྐྱེན་གིས། ། །
འབྲུག་ཡུན་གིས་གྲགས་ཁོམ་མེད་ཐལ། །
ངའི་ཞེ་སེམས་འབྲུག་ག་ཆགས་གེ ། །
བློ་སེམས་པ་མ་བདེ་བསྡད་ཡོད། །
ནམ་ཡིན་རུང་བརྗེད་ཁ་དཀའ་གི །
མཚོ་སྔོན་པོའི་ཚྭ་མཚོ་ཁ་ནས། །
གཡུ་དྲུག་དཀར་མཚོ་གི་གཞུང་མ་རེད། ། །
ལེན་ཟེར་རྒྱུ་མཚོ་ཀླུང་ཆ་མེད་ཡིན། །
སྐྱུར་ཟེར་རྒྱུ་དྲུག་དཀར་བརྗེད་མེད་རེད། །
རྨ་ཕ་རིའི་ཚོ་དྲུག་གྲོང་ནས། །
རོགས་ཁྱོད་ཚོ་སྡེ་གི་གཞུང་མ་རེད། །
རྩེ་ཟེར་རྒྱུ་སྡེ་བ་ཆ་མེད་ཡིན། །
སྐྱུར་ཟེར་རྒྱུ་རོགས་ལོ་བརྗེད་མེད་རེད། །
སྡེ་ཚོ་དྲུག་སྡེ་ཆེན་གྲོང་ནས། །
རོགས་ཡུན་གིས་རྩེ་འདོད་ཡོད་དྲ། །
ཕྱི་སྡེ་བའི་མི་ཁའི་རྐྱེན་གིས། །
རོགས་ཡུན་གིས་རྩེ་དབང་མེད་ཐལ། །
ང་ཞེ་མཐུན་རོགས་ལ་ཆགས་གེ ། །
བློ་སེམས་པ་མ་བདེ་བསྡད་ཡོད། །
ནམ་ཡིན་ཡང་བརྗེད་ཁ་དཀའ་གི །
ཡར་བལྟས་གི་དགུང་སྔོན་གནམ་ནས། །
བལྟས་བལྟས་ལེ་མིག་ག་ཡག་ནོ། །
སྤྲིན་དཀར་ནག་བར་གི་འབྲུག་རེད། །
འབྲུག་དགུང་ནས་སིང་སེ་གྲགས་ནོ། །
ནམ་ཡིན་རུང་བརྗེད་རྒྱུ་མེད་ཀི ། །
རྨ་ཕ་རིའི་སྟག་ཚང་ནགས་ནས། །
ཤིང་སྟག་པ་བསྟད་ནི་མིན་འདྲ། །
འབྲུ་ཤུག་སྐྱེས་རྒྱ་ཅན་པོ། །
ཡིད་ཞིག་ནས་བརྗེད་རྒྱུ་མེད་ཀི །
མགོ་སྣེ་ལོ་ལྗང་ཤ་ཆེ་ནོ། ། །
ནགས་རིག་དུས་བལྟ་གི་བསྡད་ནི། །
མར་བལྟས་གི་སྡེ་ཆེན་གྲོང་ནས། །
བལྟས་བལྟས་ལེ་མིག་ག་ཡག་ནོ། །
གཏམ་མི་ཁའི་བར་གི་རོགས་རེད། །
རོགས་ཆུང་ལོས་ཚིག་གསུམ་བཤད་ནོ། །
ནམ་ཡིན་ཡང་བརྗེད་རྒྱུ་མེད་ཀི །
སྨད་སྡེ་ཆེན་ཁྲོམ་པའི་གྲུབ་ནས། །
རོགས་དགའ་ལོ་བསྟད་ནི་མིན་འདྲ། །
རོགས་ཞེ་མཐུན་ཞེ་འདང་ཅན་པོ། །
ཡིད་ཞིག་ནས་བརྗེད་རྒྱུ་མེད་ཀི །
214



ཁ་ཚིག་གསུམ་མགུར་མ་འདྲ་བོ། །
རོགས་རྩེ་དུས་ཉན་གི་བསྡད་ནི། །
སྟོད་དབུས་གཙང་ཆོས་རའི་ནང་གི །
ལྷ་བྱམས་པ་བྱིན་རླབས་ཅན་པོ། །
སེམས་དད་པའི་ཕྱག་གསུམ་ངས་འཚལ། །
ལྷ་མཆོད་པའི་མཆོད་བཤམ་ཁྱོད་བྱེད། །
ཚེ་ཕྱི་མ་གཤིན་རྗེའི་མདུན་ནས། །
ཁྱོས་མ་བརྗེད་ཡིད་ལ་ང་བཟུང༌། །
རྟ་འདོ་བ་གོམ་པ་ཅན་པོ། །
སྟོད་བྱང་ལམ་བརྒྱུད་ལེ་འགྲོ་དུས། །
ངའི་ཡིད་ལ་བརྒྱ་རེ་དྲན་གི ། །
སྒ་བསྟད་ལེ་ལམ་མ་ཆས་དུས། །
ཡིད་ཞིག་ནས་བརྗེད་ཐབས་མེད་ཀི །
རོགས་ཆུང་ལོ་ཁ་ཚིག་ཅན་པོ། ། །
སྡེ་ཆེན་པོ་བརྒྱུད་ལེ་འགྲོ་དུས། །
ངའི་ཡིད་ལ་བརྒྱ་རེ་དྲན་གི །
ཚིག་བཤད་ལེ་ལམ་མ་ཆས་དུས། །
ཡིད་ཞིག་ནས་བརྗེད་ཐབས་མེད་ཀི །
སྡེ་ཆེན་པོ་རྩེ་རའི་ནང་གི །
རོགས་ཆུང་ལོ་ཞེ་འདང་ཅན་པོ། །
ཁ་བགད་ལེ་ཚིག་གསུམ་ངས་བཤད། །
རོགས་འགྲོགས་ཀི་ཁ་ཚིག་ཁྱོད་བཤད། །
གཏམ་མི་ཁས་གླིང་ཡུལ་བསྐོར་དུས། །
ཁྱོས་མ་བརྗེད་ཡིད་ལ་ང་བཟུང་། །
སྨད་རྒྱ་ནག་ཚོང་རའི་ནང་ནས། །
གོས་འབྲུག་མ་འཁོར་ལོ་ཅན་པོ། །
ངའི་ཡིད་ལ་བརྒྱ་རེ་དྲན་གི །
གོས་ཁ་ཏིས་གསེར་སྐུད་ཕྲ་མོ། །
ཡིད་ཞིག་ནས་བརྗེད་ཐབས་མེད་ཀི ། །
འབྲུ་ཤུག་རྩེ་བརྒྱ་གནམ་རེད། །
ཤུག་ལོ་སྔོན་མོ་མཚོ་རེད། །
གནམ་མཚོ་བར་གི་ཁུ་ལོ། །
གཤོག་རྒྱང་ངེ་འཕུར་དབང་མེད་ནོ། །
བྱ་རང་རང་སེམས་ན་ལོས་ཡོད། །
ནམ་ཡིན་རུང་ཡིད་ནས་མ་བརྗེད། །
སྡེ་ཆེན་པོ་རྩེ་རའི་ནང་ནས། །
རོགས་ཆུང་ལོ་ཞེ་འདང་ཅན་པོ། །
ངའི་ཡིད་ལ་བརྒྱ་རེ་དྲན་གི ། །
ཚིག་སྙན་མོ་མགུར་མ་འདྲ་བོ། །
ངའི་ཡིད་ནས་བརྗེད་ཐབས་མེད་ཀི ། །
རང་སྡེ་ན་ཟླ་སྟག་རེད། །
ཧྲི་སྡེ་རྩེ་བ་གཟིག་རེད། །
སྟག་གཟིག་བར་གི་རོགས་ལོ། །
ཁ་བགད་ལེ་རྩེ་དབང་མེད་ནོ། །
རོགས་རང་རང་སེམས་ན་ལོས་ཡོད། །
ནམ་ཡིན་རུང་ཡིད་ནས་མ་བརྗེད། ། །
215



མ་བུ་མོའི་སེམས་ན་ལོས་ཡོད། །
སྟག་ཤ་རའི་སེམས་ནས་མི་བརྗེད། །
ངའི་ལག་པ་གཡོན་པའི་མགོ་གི ། །
གསེར་སེར་པོའི་མཛུབ་དཀྲིས་གདུབ་བུ། །
སྟོད་གསེར་མགར་གསུམ་གིས་བརྡུངས་ནི། །
སྨད་དངུལ་མགར་གསུམ་གིས་བཀྲུས་ནི། །
ངས་ཕུད་ན་རོགས་ལོ་ཁྱོས་ཁོན། །
ཁྱོས་གོན་ན་བསམ་པ་གཅིག་ཡིན། །
རོགས་མི་བརྗེད་སེམས་གི་འཛིན་ཡིན། །
ངས་གངས་དཀར་རྫ་ཡ་ཆགས་འཇོག །
ངས་རྫ་ཁའི་སྨུག་ག་དཔེ་ལེན། །
རྫ་གངས་རི་ཞུ་ནི་མི་ཚད། །
ལྗང་ལྡེམ་མེ་མཚོ་མོར་འཁྱིལ་དུས། །
ངས་ད་རུང་གངས་རི་བརྗེད་མེད། །
ངའི་སྐེ་ཡི་དངུལ་དཀར་གའུ། །
དེའི་ནང་གི་གསེར་སྐུ་ལི་མ། །
སྟོད་ལྷ་བཟོ་གསུམ་གིས་བཞེངས་ནི། །
ཕ་བླ་མ་གསུམ་གིས་གནང་ནི། ། །
ངས་ཕུད་ན་རོགས་ལོ་ཁྱོས་ཁོན། ། །
ཁྱོས་གོན་ན་བསམ་པ་གཅིག་ཡིན། ། །
རོགས་མི་བརྗེད་སེམས་གི་འཛིན་ཡིན། །
ངས་སྡེ་ཆེན་གྲོང་ལ་ཆགས་འཇོག །
ངས་ཆུང་དུས་དགའ་ལོར་དཔེ་ལེན། །
ཚིག་བཤད་ལེ་འགལ་ནི་མི་ཚད། །
ས་གཞན་ནས་རོགས་ལོ་བཙལ་དུས། །
ངས་ད་རུང་དགའ་ལོ་བརྗེད་མེད། །
རྟ་འདོ་བ་སྙིང་ལ་རྗེ་བོ། ། །
ཁྱོད་རྒྱུག་འདོད་མེད་ནི་མ་རེད། ། །
སྟོད་བྲག་དམར་ལམ་འཕྲང་དོག་ཀི །
ཞེ་ལྷོད་ལེ་རྒྱུག་དབང་མེད་ནོ། །
ཁྱོད་འདོ་བའི་སེམས་ན་ལོས་ཡོད། །
ང་རྟ་བདག་སེམས་ནས་མི་བརྗེད། །
ཤིང་ཙན་དན་ནགས་ལུང་གོང་མ་ནས། །
ངའི་འདོ་རིགས་རྟ་བོ་རྐྱང་རྒྱུད་ཡིན། །
སྲབ་ཡག་པ་རིན་ཆེན་རྒྱན་ཆ་ཡིན། །
སྒ་ཡག་པ་གསེར་ནག་པ་ཏྲ་ཡིན། །
ཞོན་མ་ཐུབ་བྱང་ལམ་མཚམས་ན་ཡོད། །
བརྗེད་མ་ཐུབ་གངས་དཀར་སེམས་ན་ཡོད། །
རོགས་ཆུང་ལོ་སྙིང་ལ་རྗེ་བོ། །
ཁྱོད་རྩེ་འདོད་མེད་ནི་མ་རེད། །
ཡུལ་ཕ་མའི་འགྲིག་ལམ་དག་ཀི །
ཞེ་ལྷོད་ལེ་རྩེ་དབང་མེད་ནོ། །
ཤིང་ཙན་དན་ནགས་ལུང་ཞོལ་མ་ནས། །
ཞེ་མཐུན་པའི་རོགས་ལོ་རང་སྡེ་ཡིན། །
ཕྱི་མོ་སྒོ་བཅོ་ལྔའི་ལྷ་ཟླ་ཡིན། །
ཚིག་བཤད་ནོ་རྗེ་བཙུན་མགུར་མ་ཡིན། །
ཐུག་མ་ཐུབ་ཐག་རིང་སྡེ་ན་ཡོད། །
216



བརྗེད་མ་ཐུབ་གངས་དཀར་སེམས་ན་ཡོད། ། ། ལུས་རིན་ཆེན་ཉེན་ཁ་ཆེ་གི །
ཤུ་མ་སོད་རྫ་ཁར་ལུས་རུང་། །
རྫ་ཁྱ་ཡག་མཆོད་རྟེན་དཀར་པོ་རེད། ། རྭ་ཆ་བརྒྱད་ཡིད་ནས་མི་བརྗེད། །
འབྲོང་བྲེ་སེར་མགོ་གི་ཉི་ཟླ་རེད། །
རྫ་ཁ་རྒྱུད་མཐོ་རུང་བརྗེད་མེད་རེད། ། ངས་སྡེ་ཆེན་སྡེ་ཆུང་བརྒྱུད་ལེ། །
ས་སྡེ་ཆེན་རོགས་ལོར་ཐུག་དུས། །
སྡེ་ཆེན་པོ་གཡུ་མཚོ་ཕྱུག་མོ་རེད། ། ཡུལ་ཕ་མས་ཐུག་མཚམས་གཅོད་ཀི །
རོགས་ཆུང་ལོ་གཡུ་འབྲུག་སྔོན་མོ་རེད། ། གཏམ་མི་ཁའི་ཉེན་ཁ་ཆེ་གི །
ས་ཁ་ཐག་རིང་རུང་བརྗེད་མེད་རེད། ། རོགས་མ་ཐུག་སྡེ་ནས་ལུས་རུང་། །
རོགས་ཆུང་ལོ་ཡིད་ནས་མི་བརྗེད། །
སྟོད་བྲག་དཀར་དབུ་རྩེ་མགོ་ནས། །
ཆར་ས་ལ་ལ་ཞིག་བབ་ནོ། །
ནགས་ཙན་དན་ཡག་པ་ལྷ་ཤིང་རེད། །
ཁྱོས་བསོམས་མ་འདང་གསུམ་རྒྱོབ་ར། ། མགོ་སིལ་ཏོག་ཡག་པ་བྱུ་རུ་རེད། །
ཆར་མིན་འདྲ་རོགས་ལོ་ང་ཡིན། ། འཐོག་བསམས་ན་སྤོབས་པས་མི་ལོངས་གི །
ངས་ཁ་ཡ་ན་ཟླའི་རྒྱབ་ནས། །
བསྐྱུར་བསམས་ན་བློས་གི་མི་ཆོད་ཀི །
ཆང་བདུད་རྩིའི་མཆོད་ཀ་འཕངས་ནི། །
སྡེ་ཆེན་པོ་མར་ཁུ་འཁྱིལ་འདྲ་རེད། །
སྡེ་ཆེན་པོ་ཚོ་དྲུག་གླིང་ནས། །
རོགས་ཆུང་ལོ་ལྷ་སྐུ་བཞེངས་འདྲ་རེད། །
མགོ་ཝ་མོ་རླུང་གིས་སྐྱོད་ནོ། །
བཏོག་བསམས་ན་སྤོབས་པས་མི་ལོངས་གི །
ཁྱོས་བསོམས་མ་འདང་གསུམ་རྒྱོབ་ར། ། བསྐྱུར་བསམས་ན་བློས་གི་མི་ཆོད་ཀི །
རླུང་མིན་འདྲ་རོགས་ལོ་ང་ཡིན། །
ངས་ཁ་ཡ་ན་ཟླའི་གྲུབ་ནས། །
དགུང་ཨ་སྔོན་བཀྲ་ཤིས་རྟགས་བརྒྱད་རེད། །
ཞེ་སྣང་བ་རླུང་ང་སྐུར་ནི། །
ང་འབྲུག་ཆུང་ལྷུན་གྱིས་གྲུབ་ནོ་རེད། །
ཆར་ཟིལ་མ་འདྲ་རེ་འབབ་རྒྱུ་ན། །
བོའུ་རྭ་རིང་ཕྲག་ག་འཁུར་རེ། ། ཟླ་བཞི་བ་མིན་རུང་བསམ་པ་རེད། །
སྟོད་རྫ་ལུང་ཤྭ་བདའ་འགྲོ་དུས། །
ཁངས་བབ་བེ་འགྲོ་ལམ་གཅོད་ཀི ། སྡེ་ཆེན་པོ་བཀྲ་ཤིས་རྟགས་བརྒྱད་རེད། །
217



ང་རོགས་ལོ་ལྷུན་གྱིས་གྲུབ་ནོ་རེད། །
རོགས་ད་ཐེངས་འདྲ་རེ་རྩེ་རྒྱུ་ན། །
ཁྱིམ་བཟའ་ཚང་མིན་རུང་བསམ་པ་རེད། །
རྒོད་ཐང་དཀར་སེམས་མ་མི་རན་གི །
རྒོད་ཐང་དཀར་སེམས་མ་མི་རན་རུང་། །
གཡུ་དྲུག་དཀར་བློས་གི་མི་ཆོད་ཀི །
བྱ་ཁུ་བྱུག་སྙིང་ལ་རྗེ་བོ། །
ཟླ་བཞི་བ་མིན་གི་མི་གྲགས་ཀི །
གསུང་སྙན་མོ་ཡིད་ནས་མི་བརྗེད་ཀི །
རོགས་མདངས་ཅན་སྡེ་ཆེན་དཀྱིལ་ན་ཡོད། །
རོགས་སྐད་སྐུར་མ་བྱས་མི་ཐུག་ཀི ། །
རོགས་སྐད་སྐུར་བྱས་ན་ཐུག་ཀི་ར། །
ཁྱིམ་བཟའ་བའི་ཐུགས་ག་མི་རན་གི ། །
ཁྱིམ་བཟའ་བའི་ཐུགས་ག་མི་རན་རུང་། །
རོགས་མདངས་ཅན་བློས་གི་མི་ཆོད་ཀི ། །
རོགས་ཆུང་ལོ་སྙིང་ལ་རྗེ་བོ། །
ས་ལ་ཡོག་མ་བསྐོར་མི་ཐུག་ཀི །
ཚིག་བཤད་ནོ་ཡིད་ནས་མི་བརྗེད་ཀི །
དགུང་ཨ་སྔོན་གོས་སྔོན་འདྲ་བོ། །
གོན་ཟེར་ན་དགུང་སྔོན་གནམ་རེད། །
འཇོག་བསམ་ན་ཡག་བཞིན་འདི་རེད། །
ཞིང་ཆུ་མ་རི་མ་གཉིས་ཡོད། །
ཞིང་རི་མ་ཙད་ཀིས་སྐམ་ཐལ། །
དེའི་ཕྱོགས་ན་སེམས་ཁུར་ང་མེད། ། །
ཞིང་ཆུ་མའི་རྐ་མགོ་ཁུར་ཐལ། །
དེའི་ཕྱོགས་ག་སེམས་ཁུར་ཆེ་གི །
རོགས་ཆུང་ལོ་ལྷ་ཕྲུག་འདྲ་བོ། །
རྩེ་ཟེར་ན་ཕ་མའི་རྩིབས་རེད། །
འཇོག་བསམས་ན་ཞེ་འདངས་འདི་རེད། །
རོགས་ཁ་འགྲོགས་ཞེ་འགྲོགས་གཉིས་ཡོད། །
རོགས་ཁ་འགྲོགས་ཁ་ནས་འགལ་ཐལ། །
དེའི་ཕྱོགས་ན་སེམས་ཁུར་ང་མེད། །
རོགས་ཞེ་འགྲོགས་ཁ་ཐག་རིང་ཐལ། །
དེའི་ཕྱོགས་ག་སེམས་ཁུར་ཆེ་གི །
རོགས་ཆུང་ལོ་སྐྱེ་ལུས་སྨྱུག་རེད། །
སྨྱུག་སྐྱེ་ས་འབོ་ར་ཁོག་རེད། །
ས་འབོ་ར་ཁ་ཐག་རིང་གི །
ས་འབོ་ར་ཁ་ཐག་རིང་རུང་། །
སྨྱུག་ཚིགས་དྲུག་ཡིད་ནས་མི་བརྗེད། །
གཡུ་དྲུག་དཀར་བྲག་དམར་ཐེམ་ན་ཡོད། །
བྲག་དམར་བོ་མ་བཤིག་མི་ལོན་གི ། །
བྲག་དམར་བོ་བཤིག་ན་ལོན་གི་ར། །
218
རོགས་ཆུང་ལོའི་སོ་སྒོ་དུང་རེད། །
| དུང་འབུད་ས་དབུས་གཙང་ཡུལ་རེད། །



དབུས་སེར་བོ་ཁ་ཐག་རིང་གི །
དབུས་སེར་བོ་ཁ་ཐག་རིང་རུང་། །
དུང་དཀར་ཤ་ཡིད་ནས་མི་བརྗེད། །
ཕོ་ང་ཚོ་འགྲོ་རེ་ཆེ་ཐུབ། །
མ་ཁྱོད་ཚོ་ཡིད་ནས་ཆེ་བརྗེད། །
ཤིང་ཅ་ལ་འདྲ་བོའི་མགོ་ནས། །
བྱ་ཁུ་ལོ་མུ་ཏིག་འདྲ་བོ། །
ཚེ་གང་གི་ལྷ་བྱ་ཟེར་རྒྱུ། །
སུ་ཡིན་རུང་སྔོན་ལས་མེད་ཀི །
བབས་བསྡད་ལེ་སྟོང་གསུམ་གྲགས་ནོ། །
ཚེ་གང་བོར་བརྗེད་མཐའ་ཆེ་ཡོད། །
ཡར་ལྟོས་གི་དགུང་སྔོན་གནམ་ན། །
ང་སྐར་ཆེན་འདྲ་གི་རོགས་ཡོད། །
ནང་སྐར་ཆུང་འདྲ་གི་འདངས་ཡོད། །
ནམ་སྐྱ་རེངས་མིན་ན་མི་ཤར། །
ནམ་སྐྱ་རེངས་གང་གི་གང་རེད། །
གང་ཡིན་རུང་ཡིད་ནས་ཆེ་བརྗེད། །
སྡེ་མར་ཁུ་འདྲ་བོའི་དཀྱིལ་ནས། །
རོགས་ཆུང་ལོ་ལྷ་སྐུ་འདྲ་བོ།
ཚེ་གང་གི་སྐྱ་ཡ་ཟེར་རྒྱུ། ། །
སུ་ཡིན་རུང་སྔོན་ལས་མེད་ཀི །
ཁ་བགད་ལེ་ལ་གཞས་འཐེན་ནོ། ། །
ཚེ་གང་བོར་བརྗེད་མཐའ་ཆེ་ཡོད། །
ས་མར་ལྟོས་སྡེ་ཆེན་དཀྱིལ་ན། །
ཡུལ་ཕ་མ་འདྲ་གི་རོགས་ཡོད། །
ཁྱིམ་བུ་ཕྲུག་འདྲ་གི་འདངས་ཡོད། །
ལོ་ཟླ་རེར་མིན་ན་མི་ཐུག །
ལོ་ཟླ་བ་གང་གི་གང་རེད། །
གང་ཡིན་རུང་ཡིད་ནས་ཆེ་བརྗེད། །
དགུང་ཉི་མ་ཁིས་ནས་འབུད་དུས། །
སྤྲིན་དཀར་བོས་སྔོན་ན་བལྟས་ཡོད། །
ཞེ་བསམ་པས་བལྟས་ནི་ཡིན་ན། །
དགུང་ཉི་མ་འགྱུ་རེ་ཆེ་ཐུབ། །
སྤྲིན་དཀར་བོ་ཡིད་ནས་ཆེ་བརྗེད། །
རི་ཆུང་ཆུང་བུམ་པ་འདྲ་བོ། །
ཕྱི་རྫ་རི་སྨུག་པོས་བསྐོར་ཡོད། །
ནང་རྫ་ཆུ་བསིལ་མས་བཟུང་ཡོད། །
དཀྱིལ་ནགས་རི་ཕྱུག་མོས་བརྒྱན་ཡོད། །
མཐའ་ཀྱལ་ཏ་དམར་བོས་ཁེབས་ཡོད། །
རི་ཁྱོད་ལ་འཛོམས་གསུམ་འཛོམས་ཡོད། །
རི་འཛོམས་པོ་ཞེ་རེ་ཆགས་ཡོད། །
ཕོ་ང་ཚོ་སྡེ་ནས་འབུད་དུས། ། །
མ་ཁྱོད་ཚོས་སྔོན་ན་བལྟས་ཡོད། །
ཞེ་བསམ་པས་བལྟས་ནི་ཡིན་ན། །
རོགས་ཆུང་ལོ་མེ་ཏོག་འདྲ་བོ། །
ཕྱི་ཁ་ཡ་ན་ཟླས་བསྐོར་ཡོད། །
219



ནང་དྲིན་ཅན་ཕ་མས་བཟུང་ཡོད། །
རྒྱབ་གོས་ཚར་གོས་ལས་བརྒྱན་ཡོད། །
ལག་ལས་ཀའི་ཡོན་ཏན་ཚང་ཡོད། །
མ་ཁྱོད་ཚོར་འཛོམས་གསུམ་འཛོམས་ཡོད། ། །
རོགས་འཛོམས་པོ་ཞེ་རེ་ཆགས་ཡོད། །
ཁྱོད་འཕུར་ན་གཤོག་རྩལ་བདེ་གི །
ཁྱོད་གྲགས་ན་གསུང་སྙན་ཡག་ཀི །
ཚེ་གང་གི་ལྷ་བྱ་ཟེར་རྒྱུ། ། །
བྱ་འུ་ཚོ་དབང་སྐལ་མེད་ཀི །
ཤིང་ཙན་དན་ནགས་ཀི་ལྷ་ཤིང་རེད། །
མགོ་སིལ་ཏོག་ཡག་པ་བྱུ་རུ་རེད། །
བཏོག་ཟེར་རྒྱུ་སྤོབས་པས་མི་ལོང་གི །
བསྒྱུར་ཟེར་རྒྱུ་བློ་ཡིས་མི་ཆོད་ཀི ། །
རོགས་ཆུང་ལོ་སྙིང་ལ་རྗེ་བོ། །
ཁྱོད་ཕྱི་བལྟས་སྐྱེས་ལུས་ཡག་ཀི །
ནང་རྩེ་ན་སྣང་བ་མཐུན་གི །
ཚེ་གང་གི་བཟའ་ཚང་ཟེར་རྒྱུ། །
རོགས་འུ་ཚོ་དབང་སྐལ་མེད་ཀི །
སྡེ་ཆེན་པོ་མར་ཁུ་འཁྱིལ་འདྲ་རེད། །
རོགས་ཆུང་ལོ་ལྷ་སྐུ་བཞེངས་འདྲ་རེད། ། །
རྩེ་ཟེར་རྒྱུ་སྤོབས་པས་མི་ལོང་གི །
བསྐྱུར་ཟེར་རྒྱུ་བློ་གིས་མི་ཆོད་ཀི ། །
སྨད་རྒྱ་ནག་རི་བོ་རྩེ་ལྔ། །
རི་རང་བྱོན་ཡིན་ནོ་གཅིག་རེད། །
གནས་འགངས་ཆེན་ཡིན་ནོ་གཉིས་རེད། །
རྫ་ཁ་ཞེང་ཆེ་ནོ་གསུམ་རེད། །
རི་ཁྱོད་ཚོར་འཛོམ་གསུམ་འཛོམས་ཡོད། །
ང་འཛོམས་པོ་ཞེ་རེ་ཆགས་ཡོད། །
བྱ་ཁུ་ལོ་རྒྱ་གར་ཡུལ་ནས་གྲགས། །
བྱེའུ་འཇོལ་མོས་རྒྱ་རྫོང་ནགས་ནས་ཉན། །
བྱ་གཤོག་མཐུན་རྩིབས་ན་ཡོད་རུང་། །
ཞེ་རྒྱ་གར་ཡུལ་ལ་ཆགས་ཀི །
རོགས་ཆུང་ལོ་སྡེ་ཆེན་དཀྱིལ་ནས་རྩེ། །
ཕོ་ང་ཚོས་སྡེ་ལུང་མཐའ་ནས་ཉན། །
རོགས་ཞེ་མཐུན་རྩིབས་ན་ཡོད་རུང་། །
ཞེ་མདངས་ཅན་རོགས་ག་ཆགས་ཀི །
རོགས་ཞེ་མཐུན་ཆུང་འདྲིས་རོགས་ལོ། །
ཞེ་སྣང་བ་མཐུན་ནོ་གཅིག་རེད། །
ཕྱི་མོ་སྒོ་ཡག་ནོ་གཉིས་རེད། ། །
ཚིག་ལྷོད་ཤ་ཆེ་ནོ་གསུམ་རེད། །
མ་ཁྱོད་ཚོར་འཛོམ་གསུམ་འཛོམས་ཡོད། །
ང་འཛོམས་པོར་ཞེ་རེ་ཆགས་ཡོད། །
བྱ་ཁུ་ལོ་སྙིང་ལ་རྗེ་བོ། །
220
བྱ་ཁུ་ལོས་ནགས་རི་བརྒྱུད་དུས། །
ཞེ་ཕྱིར་ར་ནགས་ག་ཆགས་ཡོད། །
ས ས བ



ནགས་ཆ་མེད་གླང་མ་ཞིག་ག །
ཕྱིར་འཁོར་རེ་ཆགས་དོན་མེད་དྲ། །
ངའི་འཕུར་རོགས་བྱིའུ་ཆུང་འཇོལ་མོ། །
འཕུར་མ་ཐུབ་ནགས་ན་ལུས་ཡོད། །
ཞེ་ཆགས་ཀི་རྩ་བ་འདི་ཡིན། །
ཁྱོད་རྒྱ་གར་ཡུལ་ནས་གྲགས་ན། །
ངས་རྒྱ་རྫོང་ནགས་ནས་གོ་གི །
བྱ་གཤོག་མཐུན་རྩིབས་ན་ཡོད་རུང་། །
ཞེ་རྒྱ་གར་ཡུལ་ལ་ཆགས་ཀི ། །
ང་བྱི་ལིས་སྡེ་རི་བརྒྱུད་དུས། །
ཞེ་ཕྱིར་ར་སྡེ་བར་ཆགས་ཡོད། །
ངོ་མི་ཤེས་རོགས་ལོ་ཞིག་ག །
ཕྱིར་འཁོར་རེ་ཆགས་དོན་མེད་དྲ། །
ངའི་རྩེ་རོགས་ཞང་བཟང་ཚ་མོ། །
ཁྲིད་མ་ཐུབ་སྡེ་ན་ལུས་ཡོད། །
ཞེ་ཆགས་ཀི་རྩ་བ་དེ་ཡིན། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་ཆེན་ད་ནས་རྩེ་ན། །
ངས་ས་མཐའི་སྡེ་ནས་གོ་གི །
ཁྱིམ་བཟའ་ཚང་རྩིབས་ན་ཡོད་རུང༌། །
ཞེ་རོགས་ལོ་ས་ལ་ཆགས་ཀི །
ནགས་རྒྱ་རྫོང་ནགས་ཀློང་གོང་མ་ན། །
སྐད་ཡག་པ་ཀ་ལ་པིང་ག་རེད། ། །
སྒྲོ་ཡག་པ་བུམ་པའི་ཁ་རྒྱན་རེད། །
འཕུར་མ་ཐུབ་རྒྱ་རྫོང་ནགས་ན་ཡོད། །
བསྒྱུར་མ་ཐུབ་གངས་དཀར་སེམས་ན་ཡོད། །
མཛོ་ཁྱུང་དཀར་སྙིང་ལ་རྗེ་བོ། །
སྣ་ཚ་སྣ་བྱས་ནོ་མ་སྡུག །
ཁལ་ལྕི་མོ་བཀའ་ནོ་མ་སྒྲེང་། །
ཁྱོད་མ་སྡུག་མ་སྨྲེང་སྡོད་དྲ། །
ངའི་རྣམ་ཤེས་སྦྲང་མ་འདྲ་བོ། །
ཁྱོད་གཡས་ར་གཡོན་ན་བསྡད་ཡོད། །
ས་སྡེ་ཆེན་སྡེ་ལུང་གོང་མ་ན། །
རོགས་ཡག་པ་བཅོ་ལྔའི་དུང་ཟླ་རེད། །
ཚིག་ཡག་པ་རྗེ་བཙུན་མགུར་མ་རེད། །
རྩེ་མ་ཐུབ་སྡེ་ཆེན་གྲོང་ན་ཡོད། ། །
བསྒྱུར་མ་ཐུབ་གངས་དཀར་སེམས་ན་ཡོད། །
རོགས་ཆུང་ལོ་སྙིང་ལ་རྗེ་བོ། །
རོགས་ཐུག་འཕྲད་མེད་ནོ་མ་སྡུག ། །
ས་ཁ་ཐག་རིང་ནོ་མ་སྨྲེང་། །
ཁྱོད་མ་སྡུག་མ་སྨྲེང་སྡོད་དྲ། །
ངའི་རྣམ་ཤེས་སྦྲང་མ་འདྲ་བོ། །
ཁྱོད་གཡས་ར་གཡོན་ན་བསྡད་ཡོད། །
བྱ་ཁུ་ལོ་སྙིང་ལ་རྗེ་བོ། །
སྟོད་རྒྱ་གར་རྒྱ་རྫོང་ནགས་ན། །
ཤིང་སྐྱེས་སྐྱེས་ཙན་དན་སྡོང་བོ་རེད། །
221



མགོ་ལོ་མ་སངས་རྒྱས་སྟོང་སྐུ་རེད། །
བྱ་ཁུ་ལོ་ཆགས་ས་རྒྱ་གར་རེད། །
ཞེ་ཆགས་ས་མེད་ནོ་ཤེས་གི་ར། །
བྱ་ང་ཚོའི་སེམས་གི་འཕྲུལ་སྣང་རེད། །
མར་བལྟས་ན་སྡེ་ཞིག་རིག་ནོ། །
ས་དགའ་ལྡན་ལྷ་ལུང་ཞོལ་མ་རེད། །
དེའི་ནང་ན་རོགས་ཤིག་རྩེ་ནོ། །
ངའི་དེང་མའི་གནའ་འགྲོགས་རྙིང་བ་རེད། །
གཅིག་ལོས་རྩེ་ཆུང་འདྲིས་རིག་ནི་རེད། །
སྨད་ཨ་མདོ་རྩེ་རའི་གྲོང་ན། །
རོགས་སྐྱེས་སྐྱེས་བཅོ་ལྔའི་ཟླ་རེད། །
ཚིག་བཤད་ནོ་རྗེ་བཙུན་མགུར་རེད། །
རོགས་ཆུང་ལོ་ཆགས་ས་ཨ་མདོ་རེད། །
ཞེ་ཆགས་ས་མེད་ནོ་ཤེས་གི་ར། །
རོགས་ང་ཚོའི་སེམས་གི་འཕྲུལ་སྣང་རེད། །
ཡུལ་ཕ་མའི་དྲིན་ལན་མི་བཤད། །
ཡུལ་ཕ་མའི་དྲིན་ལན་བཤད་ན། ། །
ཁྱོས་ཐོའུ་དཀར་འབྲི་མོར་དཔེ་ལོངས། །
ཁྱོས་འབྲི་གི་འོ་མར་ཆགས་ཞོགས། །
ཁྱོས་འབྲི་མར་སེར་བོར་འདང་རྒྱོབས། །
ཡུལ་ཕ་མའི་སྐུ་དྲིན་དེ་རེད། །
རྫ་ཡག་པ་རྫ་སྐེད་ཕྲ་མོ། །
འབྲོང་ཡག་པ་བྲེ་སེར་འབྲོང་མོ། །
ངའི་རྣམ་ཤེས་བེའུ་རྟིང་འདྲ་མོ། ། །
ཁྱོའི་རྩིབས་བ་འཁོར་རེ་འདུག་རྒྱུ། ། །
རོགས་འུ་གཉིས་ཞེ་འདང་མི་འཤད། །
རོགས་འུ་གཉིས་ཞེ་འདང་བཤད་ན། །
ཟླ་བཞི་བའི་ལྗང་ལོར་དཔེ་ལོངས། །
ཟླ་ལྔ་བའི་ཆར་ཆུར་ཆགས་ཞོགས། །
ཟླ་དྲུག་པའི་སྐོམ་པར་འདང་རྒྱོབས། །
རོགས་འུ་གཉིས་ཞེ་འདང་དེ་རེད། །
སྡེ་ཡག་པ་སྡེ་རྐང་ཕྲ་མོ། །
རོགས་ཡག་པ་ཞང་བཟང་ཚ་མོ། །
ངའི་རྣམ་ཤེས་སྦྲང་མ་འདྲ་བོ། །
ཁྱོའི་རྩིབས་བ་འཁོར་རེ་འདུག་རྒྱུ། །
ཡར་བལྟས་ན་ལམ་ཞིག་རིག་ནོ། །
སྟོད་དགའ་ལྡན་ལྷ་ལུང་གོང་མ་རེད། །
དེའི་ནང་ན་རྟ་ཞིག་འཚེར་ནོ། །
ངའི་དེང་མའི་གྱི་ལིང་གྱོ་རྒྱ་རེད། །
གཅིག་ལོས་འཚེར་ལྟ་བདག་རིག་ནི་རེད། །
ཤིང་ཙན་དན་ནགས་ཀློང་གོང་མ་ན།
ངའི་འདོ་རིགས་རྟ་བོ་རྐྱང་རྒྱུད་ཡིན། །
རྟ་ཡག་པ་རིན་ཆེན་རྒྱན་ཆ་ཡིན། །
ས་ཡག་པ་གསེར་ནག་པ་ཏྲ་ཡིན། ། །
ཞོན་མ་ཐུབ་བྱང་ལམ་མཚམས་ན་ཡོད། །
བརྗེད་མ་ཐུབ་གངས་དཀར་སེམས་ན་ཡོད། །
222



རོགས་འདང་ཅན་དངན་པ་ཤིགས་སེ། །
ཤིང་ཙན་དན་ནགས་ཀློང་ཞོལ་མ་ན། ། །
ངའི་ཞེ་མཐུན་ཆུང་ལོ་ལྷ་རྒྱུད་རེད། ། །
ཕྱི་ཕོ་སྒོ་ལྷ་ཕྲུག་གཞོན་ནུ་ཡིན། ། །
ཚིག་བཤད་ནོ་རྗེ་བཙུན་མགུར་མ་ཡིན། །
ཐུག་མ་ཐུབ་སྡེ་ཆེན་གྲོང་ན་ཡོད། ། །
བརྗེད་མ་ཐུབ་གངས་དཀར་སེམས་ན་ཡོད། །
དགུང་ཨ་སྔོན་གྲུ་བཞི་གླིང་བརྒྱད་རེད། །
གླིང་བརྒྱད་པོ་ཡིད་ལ་མི་ཡོང་གི །
འབྲུག་ཕོ་སྐྱོང་ཡིད་ནས་མི་བརྗེད་ཀི ། །
-
-
-
--
ས་བླ་བྲང་དགོན་པའི་མན་ཆད་ནས། ། །
བྲག་མགོན་པོ་གདོང་གི་ཡན་ཆད་ནས། ། །
བློས་མི་ཆོད་གོས་སྐུ་ཆེན་མོ་རེད། །
བརྗེད་མི་ཐུབ་བྱིན་རླབས་འཛད་མེད་རེད། །
སྡེ་ཆེན་པོ་གྲུ་བཞི་གླིང་བརྒྱད་རེད། །
གླིང་བརྒྱད་པོ་ཡིད་ལ་མི་ཡོང་གི །
རོགས་འདང་ཆེན་ཡིད་ནས་མི་བརྗེད་ཀི །
ངའི་དྲིན་ཅན་ཕ་མའི་མན་ཆད་ནས། །
རྒྱུ་བྱིན་ཆུང་མའི་ཡན་ཆད་ནས། །
བློས་མི་ཆོད་ཆུང་འདྲིས་རོགས་ལོ་རེད། ། །
བརྗེད་མི་ཐུབ་ཞེ་འདངས་འཛད་མེད་རེད། །
བྲག་དམར་བོའི་ཐེམ་གི་ཤུག་སྡོང་། །
ང་གཅོད་འདོད་ཡིད་ན་ཡོད་དྲ། །
སྟོད་བྲག་དམར་ཐེམ་པ་མཐོ་གི །
གཅོད་མ་ཐུབ་སྡོང་བོ་ལུས་ཡོད། །
ལུས་ཡོད་ནོ་ཞེ་རེ་ཆགས་ཡོད། །
སྟོད་རི་ཆེན་སྨུག་པ་འཐིབ་དུས། །
ལྷོ་གཡུ་འབྲུག་དགུང་ནས་སིང་སེ། །
ཆར་སྤྲིན་གི་ནང་ནས་ཤགས་སེ། །
ས་སྡེ་ཆེན་དཀྱིལ་གི་རོགས་ལོ། །
ང་རྩེ་འདོད་ཡིད་ན་ཡོད་དྲ། །
གཏམ་མི་ཁའི་རྒྱ་མཚོ་འཕྱུར་གི །
རྩེ་མ་ཐུབ་སྡེ་ན་ལུས་ཡོད། །
ལུས་ཡོད་ནོ་ཞེ་རེ་ཆགས་ཡོད། །
ཤིང་གསོམ་དཀར་ལོ་མ་འབུས་དུས། །
བྱ་ཁུ་བྱུག་ནགས་ནས་སིང་སེ། ། །
ནགས་རྒྱ་རྫོང་ཟིལ་བ་ཐར་སེ། །
ཡར་བལྟས་གི་ལྕང་རའི་ནགས་ན། །
སྡོང་སྐྱེས་ནོ་མིག་ག་ཡག་ཀི ། །
དེའི་ནང་གི་འབྲུ་ཤུག་རྩེ་བརྒྱ། །
ངའི་ཡིད་ནས་བརྗེད་རྒྱུ་མ་དགོས། །
ཤིང་རིག་དུས་ཕྱག་གསུམ་སྒུར་ནི། །
རོགས་ཆུང་ལོ་སྡེ་ཡ་ཚོགས་དུས། །
སྡེ་རྩེ་བའི་ལ་ལ་སིང་སེ། །
223



ངས་བོས་ན་ཨ་ལན་མི་སྟེར་གི །
རོགས་ཞེ་མཐུན་ཡིད་ནས་མི་བརྗེད་ཀི །
མར་བལྟས་གི་སྡེ་ཆེན་གྲོང་ན། །
རོགས་རྩེ་ནོ་མིག་ག་ཡག་ཀི །
དེའི་ནང་གི་ཆུང་འདྲིས་ཞེ་མཐུན། །
ངའི་ཡིད་ནས་བརྗེད་རྒྱུ་མ་དགོས། །
རོགས་རིག་དུས་ཚིག་གསུམ་བཤད་ནི། །
མཛོ་ཁྱུང་དཀར་སྙིང་ལ་རྗེ་བོ། །
མཛོ་ཁྱུང་དཀར་ཁྱོད་ར་འུ་གཉིས། །
རྡང་གཅིག་ཀི་མགོ་རྔ་ཞིག་ག །
ཚེ་འདི་ན་སྔོན་ལས་མེད་རུང་། །
མགོ་རུ་ཐུར་ཟངས་ཐུར་འདྲ་བོ། །
སུ་ཡིན་རུང་སེམས་ནས་མ་བརྗེད། །
ས་རྒྱ་གར་ཡུལ་ལ་འགྲོ་ན། །
ངས་རྒྱ་གར་ཁུ་ལོར་སྐད་གཏོང་། །
བྱིའུ་འཇོལ་མོ་ནགས་ན་སྐྱིད་ཀི །
ནགས་སིལ་ཏོག་ཁ་ལ་ཞིམ་གི །
ང་ས་ལ་སེམས་ཁུར་མ་བྱེད། ། །
ས་སྟོད་ཕྱོགས་གྲོང་ང་འགྲོ་ན། །
ངས་ཆུང་འདྲིས་རོགས་ལོར་སྐད་གཏོང་། །
ཕོ་ང་ཚོ་སྡེ་ན་སྐྱིད་ཀི །
ནང་ན་ཟླ་རོགས་ག་བྱམས་གི །
ང་ས་ལ་སེམས་ཁུར་མ་བྱེད། །
རོགས་ཆུང་ལོ་སྙིང་ལ་རྗེ་བོ། །
རོགས་ཆུང་ལོ་ཁྱོད་ར་འུ་གཉིས། །
ཁྱིམ་གཅིག་ཀི་བཟའ་ཚང་ཞིག་ག །
སུ་ཡིན་རུང་སྔོན་ལས་མེད་རུང༌། །
འདང་ཞེ་རྩིས་ཕ་མ་འདྲ་བོ། །
སུ་ཡིན་རུང་ཡིད་ནས་མ་བརྗེད། །
ཆུ་ཆེ་ནོ་རྨ་ཆུ་ལུ་མ་རེད། །
ཆུ་ཐད་ཀི་གཅོད་ནོ་ཆུ་བ་རེད། །
ཆུ་བརྗེད་རུང་ཆུ་བ་བརྗེད་མེད་རེད། །
མཚོ་སྔོན་པོ་སྤྲིན་གི་ཁ་རླངས་ཅན། །
འདིའི་ནང་ན་དུང་དཀར་གཡས་འཁྱིལ་ཡོད། ། |
ངས་བལྟས་ན་དུང་དཀར་མི་རིག་ཀི ། །
ངས་བོས་ན་ཨ་ལན་མི་སྟེར་གི ། །
དུང་དཀར་བོ་ཡིད་ནས་མི་བརྗེད་ཀི །
ནམ་རིང་མོ་དགུན་ནམ་སྐྱ་མོ་རེད། །
ནམ་གསལ་སེ་གཏོང་ནོ་རོགས་ལོ་རེད། །
ནམ་བརྗེད་རུང་རོགས་ལོ་བརྗེད་མེད་ཡིན། །
སྡེ་ཆེན་པོ་སྤྲིན་གི་ཁ་རླངས་ཅན། །
འདིའི་ནང་ན་ཆུང་འདྲིས་ཞེ་མཐུན་ཡོད། །
ངས་བལྟས་ན་ཆུང་ལོ་མི་རིག་ཀི །
224
མཚོ་སྔོན་པོ་ཚྭ་མཚོ་དཀྱིལ་ན། །
ཉ་གསེར་ལོ་ཉིས་འགྲོ་སུམ་འགྲོ་རེད། །



བྱ་ངང་བ་ཁ་ན་ཁེར་འགྲོ་རེད། །
ངས་འཕུར་གྲོགས་བཙལ་ན་རྙེད་ཀི་ར། །
བྱ་རྨ་བྱ་ཡིད་ནས་མི་བརྗེད་ཀི །
རྒྱ་གོང་མའི་གསེར་མཁར་ཁ་ནས། །
མགོ་བཀྱགས་གེ་གྲགས་དབང་མེད་ནོ། །
བྱ་རང་རང་སེམས་ན་ལོས་ཡོད། །
ཁྱོད་དེང་མ་སྡོང་ཕྲན་མགོ་ནས། །
མགོ་བཀྱགས་གེ་རེ་རེ་གྲགས་ནོ། །
ངའི་ཡིད་ནས་བརྗེད་རྒྱུ་མེད་ཀི །
སྡེ་ཆེན་པོ་སྡེ་ཆེན་དཀྱིལ་ན། །
བུ་བུ་མོ་ཉིས་འགྲོ་སུམ་འགྲོ་རེད། །
སྟག་ཤ་ར་སྡེ་ན་ཁེར་འགྲོ་རེད། །
ངས་རྩེ་རོགས་བཙལ་ན་རྙེད་ཀི་ར། །
རོགས་ཞེ་མཐུན་ཡིད་ནས་མི་བརྗེད་ཀི །
ལུག་གྲྭ་གཞིས་གདོང་ཁྱ་ལ་བོ། །
ང་བཙོང་འདང་ཞེ་ན་མེད་དྲ། །
རྒྱ་ཁེ་བ་ལུག་ཉོ་ཐོན་ནས། །
དངུལ་དཀར་བོ་སྲང་ང་ཚད་ན། ། །
གཅིག་མི་བཙོང་ཐབས་ཤིག་མེད་ཀི །
བལ་དཀར་བོའི་བལ་ཁ་བསམས་ན། །
ང་ད་རུང་འགྱོད་པ་སྐྱེ་གི །
རོགས་ཆུང་ལོ་སྙིང་ལ་རྗེ་བོ། །
ཡུལ་ཕ་མའི་འགྲིག་ལམ་འོག་ནས། །
ཁ་བགད་ལེ་རྩེ་དབང་མེད་ནོ། །
རོགས་རང་རང་ཡིད་ན་ལོས་ཡོད། །
ཁྱོད་དེང་མ་ན་ཟླའི་རྒྱབ་ནས། །
ཁ་བགད་ལེ་རེ་རེ་རྩེ་ནོ། །
ངའི་ཡིད་ནས་བརྗེད་རྒྱུ་མེད་ཀི །
རྟ་རྐྱང་ངེར་ཆད་ཀི་རྐྱང་རྒྱུད་ལ། །
རྟ་རྐྱང་རྐྱང་ནོར་བུ་ཆ་བརྒྱད་ཅན།
ཞོན་མ་ཐུབ་སྤང་དཀར་ཀླད་ན་ཡོད། །
བརྗེད་མི་ཐུབ་གངས་དཀར་སེམས་ན་ཡོད། །
རོགས་ཆུང་ལོ་ཁ་ཚིག་ཅན་པོ། །
ང་འགལ་འདོད་ཞེ་ན་མེད་དྲ། །
གཏམ་མི་ཁ་མགོ་ལ་ཐོན་ནས། །
ཡུལ་ཕ་མས་སྡང་སྡིགས་བསྟན་ན། །
གཅིག་མི་འགལ་ཐབས་ཤིག་མེད་ཀི །
རོགས་ཆུང་ལོའི་ཞེ་འདང་བསམས་ན། །
ང་ད་རུང་འགྱོད་པ་སྐྱེ་གི །
མ་བྱང་སེམས་ཅན་གི་མི་རྒྱུད་ལ། །
རོགས་ཞེ་མཐུན་ཁ་ཚིག་སྙན་མོ་ཅན། །
རྩེ་མ་ཐུབ་སྡེ་ཆེན་གྲོང་ན་ཡོད། །
བརྗེད་མི་ཐུབ་གངས་དཀར་སེམས་ན་ཡོད། །
བྱིའུ་འཇོལ་མོ་སྙིང་ལ་རྗེ་བོ། །
ཁིས་ཡག་པ་ཁིས་ལུང་གོང་མ་ནས། །
རྟ་ཡག་པ་ཡིད་བཞིན་ནོར་བུ་རེད། །
225



སྒ་བེ་སིང་ནོར་བུའི་རྒྱན་ཆ་རེད། །
ཞོན་མ་ཐུབ་རྟ་མང་རྒྱབ་ན་ཡོད། ། །
བརྗེད་མི་ཐུབ་གངས་དཀར་སེམས་ན་ཡོད། །
དེའི་མི་ཚད་སྙན་མོ་ཚིག་ཡོད། །
ཚིག་ནམ་བཤད་སེམས་ན་བརྗེད་མེད། །
དབྱར་དྲུག་པའི་ལོ་མ་རྩྭ་རེད། །
རྩྭ་བད་ཀིས་བསད་རུང་བརྗེད་མེད། །
རྩྭ་ཟ་རྒྱུ་སེམས་མ་བཟུང་ཡོད། །
ཁིས་ཡག་པ་ཁིས་ལུང་ཞོལ་མ་ནས། །
རོགས་ཡག་པ་མེ་ཏོག་པད་མ་རེད། །
ཚིག་ཡག་པ་པད་མའི་ཟེའུ་འབྲུ་རེད། །
རྩེ་མ་ཐུབ་སྡེ་ཆེན་དཀྱིལ་ན་ཡོད། །
བརྗེད་མི་ཐུབ་གངས་དཀར་སེམས་ན་ཡོད། ། །
རོགས་ཆུང་ལོའི་ཁ་ཚིག་མགུར་རེད། །
མགུར་ཁ་ཐག་རིང་རུང་བརྗེད་མེད། །
མགུར་ལེན་རྒྱུ་སེམས་མ་བཟུང་ཡོད། །
དགུང་སྐར་ཆེན་ཐག་རིང་མགྲོན་པོ་རེད། །
མགྲོན་ལན་རེ་མིན་ན་མི་ཐུག་ཀི ། །
གཅིག་ཐུག་རུང་འོད་སྣང་མི་འདྲ་གི །
ངའི་ཡིད་ནས་སྐར་ཆེན་མི་བརྗེད་ཀི །
ནགས་དྲི་བཟང་ཤུག་པའི་ཕོ་བྲང་ནས། །
གསུང་སྙན་མོ་ཅན་གི་འཇོལ་མོ་ཁྱོས། །
བྱ་གྲགས་ནོ་རྣ་ཡ་སྙན་ནི་ཀི །
ནམ་ཡིན་རུང་ཡིད་ནས་བརྗེད་མེད་རེད། །
རོགས་ཆུང་ལོ་ཐག་རིང་མགྲོན་པོ་རེད། །
མགྲོན་ལན་རེ་མིན་ན་མི་ཐུག་ཀི ། །
གཅིག་ཐུག་རུང་སྡེ་རུ་མི་གཅིག་ཀི ། །
ངའི་ཡིད་ནས་རོགས་ལོ་མི་བརྗེད་ཀི །
སྡེ་ཆེན་པོ་ནོར་བུའི་གདན་སྟེང་ནས། །
རོགས་སྐྱེས་ཡག་དུང་གི་སོ་སྒོ་ཅན། །
ཚིག་བཤད་ནོ་སེམས་མ་འབབ་ནི་ཀི །
ནམ་ཡིན་རུང་ཡིད་ནས་བརྗེད་མེད་རེད། །
རྨ་ཕ་རིའི་ཤོམ་ཆེན་ཐང་ན། །
འདང་ཆེ་གི་འཚེར་མོ་ལུག་ཡོད། །
དེའི་མི་ཚད་རྒྱབ་ན་བལ་ཡོད། །
བལ་ནམ་འབྲེག་སེམས་ན་བརྗེད་མེད། །
ནགས་རང་གྲུབ་རྒྱ་རྫོང་ནགས་ནས། །
བྱ་རང་གྲུབ་བྱ་རྒྱལ་ཁུ་ལོ། །
སོས་དལ་དུས་རེ་རེ་གྲགས་ནོ། །
ནགས་ཤིང་ལོ་སྐམ་རུང་མི་བརྗེད། །
རྨ་ཚུ་རིའི་ཤོམ་ཆེན་སྡེ་ན། །
འདང་ཆེ་གི་ཞེ་མཐུན་རོགས་ཡོད། །
སྡེ་རང་གྲུབ་སྡེ་ཆེན་གྲོང་ནས། །
226



ཚིག་རང་གྲུབ་ན་ཟླའི་རོགས་ལོ། །
སོས་དལ་དུས་རེ་རེ་རྩེ་ནོ། །
ས་ཁ་ཐག་རིང་རུང་མི་བརྗེད། །
རྗེ་བླ་མ་གསུམ་མ་ཐུག་བཏང་ཐལ། །
མགོ་སྒུར་རེ་ཕྱག་གསུམ་འཚལ་རག་ག །
ཁྱོད་ཟེར་ར་བརྒྱ་རེ་ངས་གླེང་། །
དགུང་ཨ་སྔོན་གུར་ཁང་ནང་ནས། །
ཆར་ལྷོད་ཤ་ཅན་ཞིག་བབས་བེ། །
འཇའ་ལྷོད་ཤ་ཅན་ཞིག་ཤར་ནོ། །
ངའི་ཡིད་ན་བརྗེད་རྒྱུ་མེད་ཀི །
ཁིས་ཞོལ་མའི་ཁ་ནས་འབུད་དུས །
མ་བུ་མོ་གསུམ་མ་ཐུག་བཏང་ཐལ། །
ཁ་བགད་ལེ་ཚིག་གསུམ་བཤད་རག་ག །
ཁྱོད་ཟེར་ར་བརྒྱ་རེ་ངས་གླེང༌། །
སྡེ་ཆེན་པོ་རྩེ་ར་ནང་ནས། །
རོགས་ཡག་བཞིན་ཅན་ཞིག་རྩེ་ཡེ། །
ཚིག་ལྷོད་ཤ་ཅན་ཞིག་བཤད་ནོ། །
ངའི་ཡིད་ན་བརྗེད་རྒྱུ་མེད་ཀི ། །
སྟོད་ཀ་ན་གངས་ཤིག་རིག་ནོ་ཀ །
སྟོད་བྲག་དཀར་དུང་རི་དཀར་པོ་རེད། །
འབྲོང་བྲེ་ལོའི་ཕ་ས་ཕ་ཡུལ་རེད། ། །
དཀར་འོ་མའི་བསྟན་པ་དར་ས་རེད། །
དགུང་ཨ་སྔོན་ཨ་དབྱིངས་དཀྱིལ་ན། །
བློས་མི་ཆོད་རྒྱུ་ཞིག་མེད་རུང་། །
སྤྲིན་དཀར་ནག་གཉིས་ཀའི་མཚམས་ན། །
འབྲུག་ལྗང་ལོ་གཡུ་མདངས་ཅན་པོ། །
བློས་མི་ཆོད་སྤྱད་ཀི་གཞི་རེད། །
མར་བལྟས་ན་སྡེ་ཞིག་རིག་ནོ་ཀ །
སྡེ་ཆེན་པོ་གཡུ་ལུང་སུམ་མདོ་རེད། །
རོགས་ཆུང་ལོའི་ཕ་ས་ཕ་ཡུལ་རེད། །
ཁ་ལ་ལའི་བསྟན་པ་དར་ས་རེད། །
སྡེ་ཆེན་པོ་རྩེ་ར་ནང་ན། །
བློས་མི་ཆོད་རྒྱུ་ཞིག་མེད་རུང་། །
སྡེ་ཕྱི་ནང་གཉིས་ཀའི་བར་ན། །
རོགས་ཞེ་འདང་ཅན་ཞིག་ཡོད་ནོ། །
བློས་མི་ཆོད་སྤྱད་ཀི་གཞི་རེད། །
དགུང་ཨ་སྔོན་བང་རིམ་གོང་མ་ན། །
འབྲུག་སྤྲིན་གི་ནང་ན་ལྡིར་རི་རི། །
ཆར་བར་སྣང་ཁམས་ནཐ་ར་ར། ། །
སྤང་རྩི་ཏོག་སྨན་ཏོག་འཇོ་ལོ་ལོ། །
གླིང་འཇིག་རྟེན་ཁམས་ནས་སྐྱིད་ནོ་འདི། །
ལྷ་ཨུ་རྒྱན་པད་མའི་བཀའ་དྲིན་རེད། ། །
ཁིས་གོང་མའི་ཁ་ནས་འབུད་དུས། ། །
ས་སྡེ་ཆེན་བང་རིམ་གོང་མ་ན། །
227



གྲོང་ན་ཆུང་བྱི་མོ་ས་ལ་ལ། །
ཚིག་སྙན་མོ་ཁ་ན་ཤུར་རི་རི །
མཚན་སྙན་གྲགས་སྡེ་ན་ལྷང་ལྷང་ལྷང་། །
གླིང་འཇིག་རྟེན་ཁམས་ནས་སྐྱིད་ནོ་འདི། །
ལྷ་རྗེ་བཙུན་སྒྲོལ་མའི་བཀའ་དྲིན་རེད། །
ས་སྡེ་ཆེན་མར་ཁུའི་གྲོང་ནས། །
རོགས་ཆུང་ལོ་རི་པ་ཀིས་རིག་ནོ། །
རོགས་འགྲོགས་ཀི བསོད་ནམས་མེད་རུང༌། །
མིག་ཁྱ་རིལ་བུ་ལོན་འཁོར་གི །
དགུང་ཨ་སྔོན་ཁྲི་གདུགས་མངའ་ཡོག་ན། །
སྤྲིན་དཀར་པོའི་གུར་ཁང་ནང་རོལ་ན། ། །
རྒོད་ཐང་དཀར་བྱ་བརྒྱའི་དཔོན་པོ་རེད། །
མགོ་སྤུ་གྲི་གསེར་ནག་འཁོར་ལོ་རེད། །
བྱ་གཤོག་རུ་ནོར་བུ་རང་བྱོན་རེད། །
སྐེ་དུང་རུ་དངུལ་དཀར་ཆ་མ་རེད། །
བྱ་ཡིན་རུང་འཛོམ་གསུམ་འཛོམས་པོ་རེད། །
བྱ་ཁུ་ལོ་སྙིང་ལ་རྗེ་བོ། །
ཁྱོད་ནགས་རི་བརྒྱུད་ལེ་འགྲོ་དུས། །
ཞེ་ཕྱིར་ར་ནགས་ག་ཆགས་ཡོད། །
ཞེ་ནགས་ག་ཆགས་སྲོལ་བཤད་ན། །
བྱེའུ་འཇོལ་མོའི་གསུང་སྙན་དྲན་གི །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་མཐའ་བརྒྱུད་ལེ་འགྲོ་དུས། །
ཞེ་ཕྱིར་ར་གྲོང་ང་ཆགས་ཡོད། །
ཞེ་གྲོང་ང་ཆགས་སྲོལ་བཤད་ན། །
རོགས་ཆུང་ལོའི་ཞེ་འདང་དྲན་གི །
-
ས་སྡེ་ཆེན་པད་མའི་གདན་སྟེང་ན། །
རོགས་ཆུང་ལོ་གུར་ཁང་ནང་རོལ་ན། །
གྲོང་རྩེ་མ་རོགས་བརྒྱའི་རྩེ་དཔོན་རེད། །
ཡག་མོ་སྒོ་སྒྲོལ་མའི་ལྷ་སྐུ་རེད། །
གཟུགས་སྐྱེ་མཆེད་སྨྱུག་མ་ཚིགས་དྲུག་རེད། །
ཚིག་བཤད་ནོ་རྗེ་བཙུན་མགུར་མ་རེད། ། །
རོགས་ཡིན་རུང་འཛོམ་གསུམ་འཛོམས་པོ་རེད། །
སྟོད་དབུས་གཙང་དབུས་རུ་དབུས་བསྐོར་
རེད། །
དབུས་བར་སྐོར་ཟངས་སྐུ་དག་དག་རེད། །
སྐུ་ཚང་མ་བྱིན་རླབས་གཅིག་འདྲ་རེད། །
ལྷ་བྱམས་པའི་བྱིན་རླབས་ལྷག་པ་རེད། །
མཇལ་ཐུབ་ན་ད་ཐེངས་མཇལ་རྒྱུ་ཡིན། །
མཇལ་མ་ཐུབ་ཕྱག་གསུམ་འཚལ་རྒྱུ་ཡིན། །
ངས་ཡང་མཇལ་སྨོན་ལམ་འདེབས་རྒྱུ་ཡིན། །
སྨད་རྒྱ་ནག་ཚོང་རའི་ནང་ནས། །
གོས་འབྲུག་མ་མིག་ཀིས་རིག་ནོ། །
གོས་གོན་གི་བསོད་ནམས་མེད་རུང་། །
མིག་ཁྱ་རིལ་བུ་ལོན་འཁོར་གི །
སྡེ་ཆེན་པོ་སྡེ་རུ་སྡེ་བསྐོར་རེད། །
228



སྡེ་ཆེན་པོར་ཁྲེལ་མེད་བྱས་ནི། །
སྡེ་བསྐོར་ན་ན་ཟླ་དག་དག་རེད། །
ནང་ན་ཟླ་ཞེ་འདང་འདྲ་འདྲ་རེད། །
རོགས་ཆུང་ལོ་ཞེ་འདང་ལྷག་པ་རེད། །
རྩེ་ཐུབ་ན་ད་ཐེངས་རྩེ་རྒྱུ་ཡིན། །
རྩེ་མ་ཐུབ་ཚིག་གསུམ་བཤད་རྒྱུ་ཡིན། །
ངས་ཡང་རྩེ་སྨོན་ལམ་འདེབས་རྒྱུ་ཡིན། །
སྟོང་ལྡན་ན་གི་ནང་ན། །
ཡོངས་འཛིན་མེ་ཏོག་སྐྱེས་ཡོད། །
སྐམ་མ་འགྲོ་དྲུག་པའི་ཙད་ཆེན། །
བད་མ་རྒྱག་བདུན་པའི་ཟིལ་ཆེན། །
སེར་གྱི་ལི་ཞེ་ཞིག་ཆགས་ཡོད། །
རི་ཡག་པ་རི་རྒྱལ་ལྷུན་པོ། །
བྲག་ཡག་པ་བྲག་དམར་ཐེམ་པ། །
ན་ཡག་པ་ན་གཞུང་མེ་ཏོག །
རི་ཡིན་རུང་འཛོམ་གསུམ་འཛོམས་ཡོད། །
ང་འཛོམས་ནོ་ཞེ་སེམས་ཆགས་ཡོད། །
རང་སྡེ་ཚོ་དྲུག་ནང་ན། །
ཞེ་མཐུན་རོགས་ཤིག་བཙལ་ཡོད། །
འགོག་མ་གཏོང་ཁ་ཡ་ན་ཟླ། །
གནོད་མ་གཏོང་གླིང་རུའི་མི་ཁ། །
དལ་བཀོད་ལེ་ཞེ་ཞིག་ཆགས་ཡོད། །
སྡེ་ཡག་པ་གཡུང་དྲུང་སྒོ་བཞི། །
རོགས་ཡག་པ་ཧ་བཟང་བུ་ཚ། །
ཚིག་ཡག་པ་རྗེ་བཙུན་མགུར་མ། །
རོགས་ཡིན་རུང་འཛོམ་གསུམ་འཛོམས་ཡོད། །
ང་འཛོམས་ནོ་ཞེ་སེམས་ཆགས་ཡོད། །
སྟོད་བྲག་དམར་མགོ་གི་ཤུག་སྡོང༌། །
ང་གཅོད་འདོད་ཡིད་ན་ཡོད་དྲ། ། །
བྲག་དམར་པོའི་ཐེམ་པ་མཐོ་ཡེ། །
གཅོད་མ་ཐུབ་ཐེམ་ན་ལུས་ཡོད། །
ལུས་མི་ཚད་ཞེ་སེམས་ཆགས་ཡོད། །
བྱ་ངང་བས་ངང་ཕྲུག་མི་བསྐྱུར། །
བསྐྱུར་བཏང་གི་ནངས་མོ་ཞིག་ག །
བྱ་ངང་བར་ངང་འདང་མེད་ནི། །
མཚོ་ལྗང་ལོར་ཁྲེལ་མེད་བྱས་ནི། །
སྡེ་ཆེན་པོའི་གྲོང་གི་ཆུང་ལོ། །
ང་རྩེ་འདོད་ཡིད་ན་ཡོད་དྲ། །
གཏམ་མི་ཁའི་རྒྱ་མཚོ་འཕྱུར་རེ། །
རྩེ་མ་ཐུབ་སྡེ་ན་ལུས་ཡོད། །
ལུས་མི་ཚད་ཞེ་སེམས་ཆགས་ཡོད། །
རོགས་ཆུང་ལོས་ཆུང་ལོ་མི་བརྗེད། །
བརྗེད་སོང་གི་ནངས་མོ་ཞིག་ག །
རོགས་ཆུང་ལོར་རོགས་འདང་མེད་ནི། །
།
རྨ་ཕ་རིའི་རྫ་མང་རྒྱབ་ནས། །
229



རྫ་མཐོན་པོ་ཨ་མྱེ་རྨ་ཆེན། ། །
ཁྱོའི་གཡས་ལུང་རྩྭ་ར་མེ་ཏོག་རེད། །
ཁྱོའི་གཡོན་ལུང་རྫ་ཆུ་བསིལ་མ་རེད། ། །
རྫ་གངས་རིར་འཛོམས་གསུམ་འཛོམས་གི །
ང་འཛོམས་ནོ་ཞེ་རེ་ཆགས་ཡོད། །
སྡེ་ཆེན་པོ་ཕྱི་སྐོར་ནང་སྐོར་རེད། །
ཕྱི་བསྐོར་རེ་ཁ་ཡ་ན་ཟླ་རེད། །
| ནང་བསྐོར་རེ་ཞེ་མཐུན་རོགས་ལོ་རེད། ། །
སྡེ་ཆེན་པོ་འཛོམས་གསུམ་འཛོམས་ཡོད་ཀི །
ང་འཛོམས་པོར་ཞེ་རེ་ཆགས་ཡོད། །
རྨ་ཕ་རི་སྡེ་མང་གྲུབ་ནས། །
རོགས་ཞེ་མཐུན་ཆུང་དུས་དགའ་ལོ། །
ཁྱོའི་གཡས་ན་དྲིན་ཆེན་ཕ་མ་རེད། ། །
ཁྱོའི་གཡོན་ན་ཁ་ཡ་ན་ཟླ་རེད། །
རོགས་དགའ་ལོར་འཛོམས་གསུམ་འཛོམས་གི ། །
ང་འཛོམས་ནོ་ཞེ་རེ་ཆགས་ཡོད། ། །
ཁྱོད་ཁིས་ཆེན་གོང་མ་བུད་དྲ། ། །
སྨུག་སོ་ལོ་ལོ་ཞིག་འཐིབས་བ། །
ཁྱོས་ཅི་ཡིན་སོམས་ར་ང་ཡིན། །
ངའི་ཁ་རླངས་སྨུག་ཀིས་གྲུབ་བེ། །
ཁྱོད་ས་ཡ་དཀྱིས་གསུམ་བརྒྱབ་ནི། །
རི་བུམ་པ་ཕྱི་སྐོར་ནང་སྐོར་རེད། །
ཕྱི་བསྐོར་རེ་བྲག་ར་ཤུག་པ་རེད། །
ནང་བསྐོར་རེ་རྫ་ཆུ་བསིལ་མ་རེད། །
རི་བུམ་པ་འཛོམས་གསུམ་འཛོམས་ཡོད་ཀི ། །
ང་འཛོམས་པོར་ཞེ་རེ་ཆགས་ཡོད། །
ཁྱོད་ཁིས་ཆེན་ཞོལ་མ་བུད་དྲ། །
ཆར་ཟིལ་མའི་དངོས་གྲུབ་གནང་ང༌། །
ཁྱོས་ཅི་ཡིན་སོམས་ར་ང་ཡིན། །
མིག་ཁྱ་ཆེན་མཆི་མས་བཀང་ངེ་། །
ཁྱོད་ས་ཡ་ཐེངས་གསུམ་བལྟས་ནི། །
230



བདུན་པ། རོགས་དྲན་པའི་སྐོར།
བྱ་ཁུ་ལོ་ནགས་ན་མེད་དུས། །
བྱིའུ་འཇོལ་མོ་ནགས་ནས་མ་གྲགས། །
ངས་མ་གྲགས་ཟེར་ནི་མིན་འདྲ། །
བྱ་ཁུ་ལོ་དྲན་གི་གཞི་རེད། །
ཁིས་ཡག་པ་ཁིས་ལུང་གོང་མ་ན། །
བྱ་ཡག་པ་དུམ་ཞིག་འཕུར་གི །
ངའི་ལྷ་བྱ་རྒྱབ་ན་མེད་ཀི །
ངའི་ལྷ་བྱ་གྲབ་ན་ཡོད་ན། །
གཤོག་སྣེ་སྔོན་པོ་གཡུ་ཡིན། །
གཤོག་རྟིང་དཀར་བོ་དུང་ཡིན། །
བྱ་གཤོག་རྩལ་ཁ་ལ་ཡུག་ཡིན། །
ས་གང་ནས་བལྟས་ན་ལྷང་ཡིན། །
རོགས་ཆུང་ལོ་སྡེ་ན་མེད་དུས། །
རོགས་ཆུང་ལོ་སྡེ་ནས་མ་རྩེ། །
ངས་མ་རྩེ་ཟེར་ནི་མིན་འདྲ། །
རོགས་ཆུང་ལོ་དྲན་གི་གཞི་རེད། །
ཞིང་ཆུ་མ་བརྒྱ་བོའི་རྒྱབ་ན། །
ཞིང་རི་མ་དབང་སྐལ་ཆུང་གི །
གནམ་སྦྲང་ཆར་ཟིལ་མ་མིན་ན། །
སྔོ་ལྡེམ་མེར་སྐྱེ་ཁ་དཀའ་གི །
ཁིས་ཡག་པ་ཁིས་ལུང་ཞོལ་མ་ན། །
རོགས་ཡག་པ་དུམ་ཞིག་འགྲོ་གི །
ངའི་ཞེ་མཐུན་གྱབ་ན་མེད་ཀི །
ངའི་ཞེ་མཐུན་གྱབ་ན་ཡོད་ན། །
གཟུགས་སྐྱེ་ལུས་ཚིགས་དྲུག་སྨྱུག་ཡིན། །
ཁའི་དུང་སོ་དཀར་བོ་དུང་ཡིན། །
ཚིག་བཤད་ནོ་རྗེ་བཙུན་མགུར་ཡིན། །
ས་གང་ནས་བལྟས་ན་ལྷང་ཡིན། །
རོགས་ཁ་མཐུན་བརྒྱ་བོའི་གྲུབ་ན། །
ངའི་ཞེ་མཐུན་དབང་སྐལ་ཆུང་གི །
ས་ལ་ཡོག་བརྒྱུད་ནི་མིན་ན། །
རོགས་ཆུང་ལོར་ཐུག་ཁ་དཀའ་གི །
རྫ་ཟོར་བ་འདྲ་བའི་ཁ་ནས། ། །
ངའི་ཁྱུང་དཀར་མཛོ་ཡ་ཤོད་ལ། །
231



ང་ཟེར་རེ་གླེང་གི་ཨེ་ཡོད། །
ཁྱོད་ཕར་འགྲོ་སྔོན་མ་མ་བྱེད། ། །
རྡོ་གཡའ་མའི་ལམ་འཕྲང་དོག་ཀི །
ཁྱོད་ཚུར་ཡོང་གཞུག་མ་མ་བྱེད། །
སྤྱང་དར་མ་འགྲོ་སྡོད་རྒོད་ཀི །
ངས་རྒྱུ་བྱིན་ཆུང་མའི་རྩིབས་ནས། །
མ་ཁྱོད་ཚོ་བརྒྱ་རེ་གླེང་ཡོད། །
ཁྱོས་ཕྱི་སྡེ་ན་ཟླའི་གྲུབ་ན། །
ང་ཟེར་རེ་གླེང་གི་ཨེ་ཡོད། །
སྡེ་ཨ་ལོང་འདྲ་གི་དཀྱིལ་ནས། །
ངའི་ཆུང་འདྲིས་རོགས་ལོར་ཤོད་ལ། །
ཁྱོད་ཕར་འགྲོ་སྔོན་མ་མ་བྱེད། །
ཕྱི་སྡེ་བ་བཤད་ཁ་རྒོད་ཀི །
ཁྱོད་ཚུར་ཡོང་གཞུག་མ་མ་བྱེད། །
ནང་ན་ཟླས་མགོ་སྐོར་གཏང་གི །
ཤར་དུང་ལ་རི་གི་མགོ་ན། །
ངའི་དུང་རྟ་དཀར་བོ་འཚེར་གི །
རྟ་དཀར་བོ་འཚེར་སྐད་གོ་ན། །
སྲབ་བསིལ་མ་བཏང་ལྷོད་ཤོར་གི །
འབའ་མང་རའི་ལུག་རྒྱུད་བཤད་ལེ་ཅི། །
ལུག་བལ་ཁ་ཡག་ནོ་གླེང་ངེ་ཅི། །
ས་འབའ་ཚེ་ལུང་བ་སྐྱོན་ཅན་རེད། །
རི་སྤྱང་སྔོན་མོ་དབང་ཆེན་རེད། །
ལུག་མེད་ཁ་མི་བྱེད་ཐབས་མེད་རེད། །
ཤར་དུང་ལ་རི་གི་འདབས་ན། །
ངའི་ཆུང་འདྲིས་རོགས་ལོ་རྩེ་གི །
རོགས་ཆུང་ལོའི་གླུ་སྐད་གོ་ན། །
འགྲོ་གོམ་པ་བཏང་ལྷོད་ཤོར་གི །
-
--
སྡེ་ཆེན་པོའི་མི་རྒྱུད་བཤད་ལེ་ཅི། །
འདངས་ཞེ་རྩིས་ཆེ་ནོ་གླེང་ངེ་ཅི། །
གླིང་ཆེན་པོའི་སྤྱི་ཁ་སྐྱོན་ཅན་རེད། །
མགོ་བདག་བཟའ་བ་དབང་ཆེན་རེད། །
རོགས་མེད་ཁ་མི་བྱེད་ཐབས་མེད་རེད། །
ཕྲེང་བ་བརྒྱ་བོའི་ནང་ནས། །
ཕྲེང་དཔོན་འདྲ་གི་རོགས་ལོ། །
ཁ་མ་ཎི་འདོན་གྲངས་ཁྱོད་དྲན། །
གྲངས་འཛིན་གྲངས་སེམས་ནས་ཁྱོད་གླེང་། །
ངས་འདོ་རིགས་རྟ་བོའི་གོང་ནས། །
མ་ཁྱོད་ཚོ་བརྒྱ་རེ་གླེང་ཡོད། །
ཁྱོས་བཞོ་གི་འབྲི་མོའི་ཡོག་ན། །
232
རོགས་ན་ཟླ་བརྒྱ་བོའི་རྒྱབ་ནས། །
སྐུ་ལྷ་ཕྲུག་འདྲ་གི་ཆུང་ལོ། །
ང་གར་སོང་ས་ནས་ཁྱོད་དྲན། །
རོགས་གང་རྩེ་ས་ནས་ཁྱོད་གླེང་། །



ཤིང་ལྗང་ལོ་ཤུག་སྡོང་མགོ་ན། །
བྱ་ཁུ་ལོ་སྟོང་གསུམ་གྲགས་ཀི །
བྱ་དེ་ཚོའི་སྐད་ལ་ཉན་ན། ། །
ངའི་རོགས་ཀྱི་སྐད་ལ་རིག་ཀི ། །
ཞེ་བསམ་པས་རོགས་ལོ་དྲན་གི ། །
དོན་དམ་པས་དངན་པ་འཆོར་གི །
ང་ཕོ་སྐྱོང་འབྲུག་ག་ལོབས་ནི་ཀི །
འབྲུག་མེད་ན་དགུང་སྔོན་སྟོང་བ་རེད། །
དེའི་ཞོར་ར་ཆར་ཆུ་བདག་མེད་རེད། །
སྡེ་ཆེན་པོ་གཞལ་ཡས་གུར་ཁང་ནས། །
ང་ཆུང་འདྲིས་རོགས་ག་ལོབས་ནི་ཀི །
རོགས་མེད་ན་སྡེ་རུ་སྟོང་བ་རེད། །
དེའི་ཞོར་ར་ལ་ལ་བདག་མེད་རེད། །
རི་བུམ་པ་འདྲ་བོའི་སྐེད་ནས། །
རོགས་ཆུང་ལོ་ལ་གཞས་ལེན་གི །
རོགས་དེ་ཚོའི་སྐད་ལ་ཉན་ན། །
ངའི་རོགས་ཀི་སྐད་ལ་རིག་ཀི ། །
ཞེ་བསམ་པས་རོགས་ལོ་དྲན་གི ། །
དོན་དམ་པས་དངན་པ་འཆོར་གི ། །
དགུང་ཨ་སྔོན་བློས་རུ་བློས་ཆོད་རེད། །
བློས་མི་ཆོད་ཆུ་འབྲུག་ལྗང་ལོ་རེད། །
འབྲུག་གྲགས་ཀི་ཕྱོགས་མགོ་མི་གཅིག་ཀི །
བློས་མི་ཆོད་སེམས་གི་དྲན་ཤིང་རེད། །
བྱ་ཁུ་ལོ་སྙིང་ལ་རྗེ་བོ། །
ཟླ་བཞི་བ་མ་ཚེས་མི་ཡོང་གི །
ཟླ་གསུམ་མ་མིན་ནས་མི་གྲགས་ཀི །
ཟླ་གསུམ་མ་གྲགས་གེ་བུད་སོང་ན། །
བྱིའུ་འཇོལ་མོའི་སེམས་གི་དྲན་ཤིང་རེད། །
ས་སྡེ་ཆེན་བློས་རུ་བློས་ཆོད་རེད། །
བློས་མི་ཆོད་ཞེ་མཐུན་རོགས་ལོ་རེད། །
རོགས་རྩེ་སའི་སྡེ་བ་མི་གཅིག་ཀི །
བློས་མི་ཆོད་སེམས་གི་དྲན་ཤིང་རེད། །
་
རོགས་ཆུང་ལོ་སྙིང་ལ་རྗེ་བོ། །
ས་རུབ་བེ་མིན་ནས་མི་ཡོང་གི །
ནམ་སྐྱ་རེངས་འགྱོགས་དུས་བུད་འགྲོ་གི །
ཁྱོད་སྐྱ་རེངས་བཀྱགས་དུས་བུད་སོང་ན། །
རོགས་ང་ཚོའི་སེམས་གི་དྲན་ཤིང་རེད། །
སྤྲིན་དཀར་བོ་བུམ་པའི་ནང་ནས། །
འབྲུག་ལྗང་ལོ་ཐེངས་གསུམ་གྲགས་ནོ། །
སྐྱིད་ཆེ་ཡེ་གྲགས་ནི་མ་རེད། །
མཚོ་ལྗང་ལོ་ཁ་ཐག་རིང་ནི་རེད། །
ཉ་གསེར་མིག་ཐུག་འཕྲད་མེད་ནི་རེད། །
དགུང་ཨ་སྔོན་གཞལ་ཡས་གུར་ཁང་ནས། །
སྡེ་ཆེན་པོ་གཡུང་དྲུང་ཁུག་ནས། །
རོགས་ཆུང་ལོས་ཚིག་གསུམ་བཤད་ནོ། །
233



སྐྱིད་ཆེ་ཡེ་བཤད་ནི་མ་རེད། །
སྡེ་ཚོ་དྲུག་ཁ་ཐག་རིང་ནི་རེད། །
རོགས་འུ་ཚོ་ཐུག་འཕྲད་མེད་ནི་རེད། །
སྨྲེང་བ་ཤ་ལ་བཀུགས་ན། །
ཤ་མཆིན་པའི་སྟེང་ཡོག་བརྗེ་གི །
ཁྱིམ་བཟའ་ཚང་རྩིབས་ན་ཡོད་རུང་། །
རོགས་ཆུང་ལོ་ཡིད་ལ་དྲན་གི །
ལྷོ་འཛམ་གླིང་ཉི་མ་སེར་བོ། །
གླིང་གཅིག་ན་ཡོད་དུས་དྲོ་གི །
གླིང་གཞན་ན་ནུབ་རེ་སོང་ན། །
སྐབས་ཤིག་ག་གྲང་རྒྱུ་ལོས་ཡིན། །
ཆུ་རྨ་ཆུ་འཁྱིལ་ལ་རང་འཁྱིལ་རེད། །
ཉ་གསེར་ལོ་མེད་ན་སྟོང་འཁྱིལ་རེད། །
བྱ་རྨ་བྱ་དྲན་པ་སློང་བྱེད་རེད། །
-
-
རོགས་ཆུང་ལོ་ཞེ་འདངས་ཅན་པོ། །
སྡེ་གཅིག་ན་ཡོད་དུས་སྐྱིད་ཀི །
སྡེ་གཞན་ན་བརྒྱུད་ལེ་སོང་ན། །
ངས་སེམས་ནས་དྲན་རྒྱུ་ལོས་ཡིན། །
སྡེ་ཆེན་པོ་འཁྱིལ་ལ་རང་འཁྱིལ་རེད། །
རོགས་ཆུང་ལོ་མེད་ན་སྟོང་འཁྱིལ་རེད། །
རོགས་ཆུང་ལོར་དྲན་པ་སློང་བྱེད་རེད། །
ལྷ་བྱ་ཁུ་བྱུག་སྔོན་མོ། །
རི་གསུམ་རྩེ་ནས་གྲགས་ན། །
ལུང་གསུམ་མདོ་ནས་ཀོ་གི །
གོ་ན་སྨྲེང་བ་སྐྱེ་གི །
སྨྲེང་བ་ཤིང་ང་བཀུགས་ན། །
ཤིང་ལོ་མའི་རྩེ་མོ་འདར་གི །
བྱ་གཤོག་མཐུན་རྩིབས་ན་ཡོད་རུང་། །
བྱ་ཁུ་ལོ་ཡིད་ལ་དྲན་གི །
བྱ་ཁུ་བྱུག་སྙིང་ལ་རྗེ་བོ། །
མགོ་སྒུར་རེ་སིལ་ཏོག་ཟ་ཞོར་ར། །
གཉོམ་དིང་ངེ་སྟོང་གསུམ་གྲགས་ནོ་འདི། །
སྟོད་རྒྱ་གར་ཡིད་ལ་དྲན་ནི་རེད། །
འཕུར་མ་ཐུབ་ཞེ་རྩ་གཉོམ་ནི་རེད། །
བྱ་གྲགས་གེ་རང་སེམས་གསོས་ནི་རེད། །
མིང་ཅན་ཕ་བཟང་བུ་ཚ། །
སྡེ་ཆེན་དཀྱིལ་ནས་རྩེ་ན། །
སྡེ་ལུང་མཐའ་ནས་ཀོ་གི །
གོ་ན་གླེང་བ་སྐྱེས་གི །
234
རོགས་ཆུང་ལོ་སྙིང་ལ་རྗེ་བོ། །
མགོ་སྒུར་རེ་ལས་ཀ་ལས་ཞོར་ར། །
གཉོམ་དིང་ངེ་ལ་ལ་བླངས་ནོ་འདི། །
ས་སྡེ་ཆེན་ཡིད་ལ་དྲན་ནི་རེད། །
ཐུག་མ་ཐུབ་ཞེ་རྩ་གཉོམ་ནི་རེད། །
གླུ་བླངས་ངེ་རང་སེམས་གསོས་ནི་རེད། །



སྒང་མཐོ་སའི་མཐོ་ས་བལྟས་ན། །
སྟོད་རྒྱ་གར་ཁུ་བྱུག་དྲན་གི །
ནགས་མི་གཅིག་ལྗོན་ཤིང་མགོ་ནས། །
གཉོམ་དིང་ངེ་གྲག་མགོ་བརྩམས་ན། །
ཤིང་གསར་སྐྱེས་ལོ་མ་ལྷུང་གི །
ཤིང་ཙན་དན་ནགས་ལུང་ཞོལ་མ་ན། །
ངའི་ཞེ་མཐུན་རོགས་ལོ་རང་སྡེ་རེད། །
ཡག་མོ་སྒོ་བཅོ་ལྔའི་དུང་ཟླ་རེད། །
ཚིག་བཤད་ནོ་རྗེ་བཙུན་མགུར་མ་རེད། །
འགྲོགས་མ་ཐུབ་སྡེ་ཆེན་གྲོང་ན་ཡོད། །
བརྗེད་མ་ཐུབ་གངས་དཀར་སེམས་ན་ཡོད། །
སྡེ་ཆེ་སའི་ཆེ་ས་བལྟས་ན། །
ལོ་བཅོ་ལྔའི་ཆུང་ལོ་དྲན་གི །
སྡེ་མི་གཅིག་སྡེ་ཆེན་གྲོང་ནས། །
གཉོམ་དིང་ངེ་རྩེ་མགོ་བརྩམས་ན། །
ཤ་མཆིན་པའི་སྟེང་འོག་བརྗེ་གི །
ངས་ཨ་འཇམ་ཚ་རུའི་ནང་ན། །
དྲོད་མེད་ཀི་ཟེར་ནི་མིན་འདྲ། །
ཁྱོད་འཛམ་གླིང་ཉི་མའི་དྲོད་ཁོལ། །
བརྗེད་འགྲོ་གི་བསམ་པ་ང་མེད། །
ངས་དྲན་གི་ལས་ར་དྲན་གི །
ངས་འདོ་རིགས་རྟ་བོ་དྲན་གི །
སྒ་ནམ་བསྟོད་བསམས་ན་དྲན་གི །
ངས་རྒྱུ་བྱིན་ཆུང་མའི་རྩིབས་ན། །
སྐྱིད་མེད་ཀི་ཟེར་ནི་མིན་འདྲ། །
ཁྱོད་ཞེ་མཐུན་ཆུང་ལོའི་ཞེ་འདངས། །
བརྗེད་འགྲོ་གི་བསམ་པ་ང་མེད། །
ངས་དྲན་གི་ལས་ར་དྲན་གི །
ངས་ཞེ་མཐུན་ཆུང་ལོ་དྲན་གི །
རོགས་ནམ་ཐུག་བསམས་ན་དྲན་གི །
བྱ་ཁུ་བྱུག་བྱང་ང་འཕུར་དུས། །
བྱིའུ་འཇོལ་མོ་ཁྱོད་ལ་དུང་ངེ་། །
དེའི་ཉི་མ་སྡུག་ཚུལ་བཤད་ན། །
ཟས་མངར་མོ་ཁམ་གང་མ་ཟོས། །
ཤིང་ཙན་དན་ནགས་ལུང་གོང་མ་ནས། །
ངའི་འདོ་རིགས་རྟ་བོ་རྐྱང་རྒྱུད་རེད། །
རྟ་ཡག་པ་གཡུ་འབྲུག་སྔོན་མོ་རེད། ། །
སྒ་ཡག་པ་གསེར་ནག་པ་ཏྲ་རེད། །
ཞོན་མ་ཐུབ་བྱང་ལམ་མཚམས་ན་ཡོད། །
བརྗེད་མ་ཐུབ་གངས་དཀར་སེམས་ན་ཡོད། །
མ་ཁྱོད་ཚོས་གནས་ཡུལ་བརྒྱུད་དུས། །
ཕོ་ང་ཚོ་རོགས་ག་དུང་ངེ། ། །
དེའི་ཉི་མ་སྡུག་ཚུལ་བཤད་ན། །
ཚིག་སྙན་མོ་སྐད་ཆ་མ་བཤད། །
235



རྟ་དྲན་གི་ལོ་རབས་མ་བཤད། །
རྟ་དྲན་གི་ལོ་རབས་བཤད་ན། །
རྟ་རིགས་འདྲ་རིག་ན་དྲན་གི །
ས་རིགས་འདྲ་རིག་ན་གླེང་གི །
ཚོད་ཚོད་ལ་རོགས་ལོ་དྲན་གི །
ཁྱིམ་གཅིག་ན་མེད་ན་སྡུག་ཀི །
རོགས་རང་རང་ཡིད་སེམས་དྲང་ན། །
ཁྱིམ་གཅིག་ན་མེད་རུང་དྲག་ཀི །
་
རོགས་དྲན་གི་ལོ་རབས་མ་བཤད། ། །
རོགས་དྲན་གི་ལོ་རབ་བཤད་ན། །
སྒོ་ཕྱི་ནང་བར་ནས་དྲན་གི །
ཇ་འཐུང་རྒྱུའི་བར་ནས་གླེང་གི །
སྟོད་སྟོད་ཀི་རྨ་ཆུ་རིག་ན། །
ཚོད་ཚོད་ལ་རྨ་བྱ་དྲན་གི །
ཁྱོད་དྲན་རུང་རྨ་ཆུའི་ཁ་རེད། །
ཐུག་ཐུབ་གི་རེ་བ་མེད་རུང་། །
བརྗེད་འགྲོ་གི་བསམ་པ་ཆེ་ཡོད། །
མཚོ་སྔོན་པོ་ཚྭ་མཚོའི་ཁ་ནས། །
བྱ་ངང་བ་སེར་བོ་གྲགས་ཀི ། །
ནང་བལྟས་ན་ངང་བ་མེད་ཀི །
མཚོ་རིག་ན་ངང་བ་དྲན་གི །
སྟོད་སྟོད་ཀི་སྡེ་བ་རིག་ན། །
ཚོད་ཚོད་ལ་རོགས་ལོ་དྲན་གི །
ཁྱོད་དྲན་རུང་སྡེ་ཆེན་དཀྱིལ་རེད། །
ཐུག་ཐུབ་ཀི་རེ་བ་མེད་རུང་། །
བརྗེད་འགྲོ་གི་བསམ་པ་ཆེ་ཡོད། །
-
སྡེ་གཡུང་དྲུང་འདྲ་བོའི་དཀྱིལ་ནས། །
རོགས་ཆུང་ལོས་ཚིག་གསུམ་བཤད་ཀི །
ནང་བལྟས་ན་རོགས་ལོ་མེད་ཀི །
སྡེ་རིག་ན་རོགས་ལོ་དྲན་གི །
སྟོད་སྟོད་ལ་སྨུག་པ་འཐིབས་ན། །
ཚོད་ཚོད་ལ་འབྲོང་མོ་དྲན་གི །
འབྲོང་སྒོ་ཟོག་མིན་ནོ་སྡུག་ཀི །
འབྲོང་རང་རང་ཡིད་སེམས་དྲང་ན། །
འབྲོང་སྒོ་ཟོག་མིན་རུང་དྲག་ཀི །
རྟ་འདོ་བ་དྲན་ཚུལ་བཤད་ན། །
མདང་གསུམ་རྨི་ལམ་ཐེངས་གསུམ་རྨིས། །
རྟ་སྤང་དཀར་ཀླད་ནས་རྒྱུག་ནི་རྨིས། །
ངས་གསེར་སྒ་ཉི་མ་བསྟད་ནི་རྨིས། །
དེའི་མི་ཚད་གོམ་གསུམ་ཁྱེར་ནི་རྨིས། །
སྐྱ་ས་ལེ་ནམ་མཁའ་ལངས་དུས་ན། །
རྟ་ཞོན་ནི་མ་རེད་རྨི་ལམ་རེད། །
སྟོད་སྟོད་ཀི་སྡེ་བ་རིག་ན། །
རོགས་ཆུང་ལོ་དྲན་ཚུལ་བཤད་རྒྱུ་ན། །
མདང་གསུམ་རྨི་ལམ་ཐེངས་གསུམ་རྨིས། །
236



ས་སྡེ་ཆེན་དཀྱིལ་ནས་ཐུག་ནི་རྨིས། །
ཁ་བགད་ལེ་ཚིག་གསུམ་བཤད་ནི་རྨིས། །
མགོ་སྔས་ཐོག་གཅིག་ག་བཞག་ནི་རྨིས། །
སྐུ་ས་ལེ་ནམ་མཁའ་ལངས་དུས་ན། །
རོགས་ཐུག་ནི་མ་རེད་རྨི་ལམ་རེད། །
ངའི་དྲན་པ་བྲག་ག་བཤད་ན། །
བྲག་དམར་བོ་འགུལ་བེ་འདར་གི །
བྱ་གླག་མོ་འཁོར་རེ་ཡོང་ངེ་། །
ཁག་མེད་ཀི་ཟེར་རེ་བཤད་ཀི །
བྱ་ངང་བས་ངང་ཕྲུག་ཁྲིད་ལེ། །
མཚོ་སྔོན་པོ་སྐོར་བ་བརྒྱབ་ན། །
ངའི་འཕུར་ཡ་ངང་མོ་དྲན་གི །
མཚོ་འདི་ནས་བསྡད་ན་འདོད་ཀི །
ངའི་དྲན་པ་སྡེ་ཡ་བཤད་ན། །
སྡེ་ཆེན་པོ་འགུལ་བེ་འདར་གི །
ནང་ན་ཟླ་འཁོར་རེ་ཡོང་ངེ་། ། །
ཁག་མེད་ཀི་ཟེར་རེ་བཤད་ཀི །
རོགས་ཆུང་ལོས་ཆུང་ལོ་ཁྲིད་ལེ། །
སྡེ་ཆེན་པོར་སྐོར་བ་བརྒྱབ་ན། །
ངའི་ཆུང་འདྲིས་རོགས་ལོ་དྲན་གི །
སྡེ་འདི་ནས་བསྡད་ན་འདོད་ཀི ། །
སྡེ་གོང་མའི་སིལ་ར་ནང་ནས། །
ནང་སིལ་ཏོག་དམར་ཤ་ཅན་པོ། །
དྲན་བཏང་ན་དངན་པ་ཤོར་གི །
ཤིང་ཚེར་མས་འཇིགས་སྐྲག་སྐུར་ནོ། །
ཡིད་ཞིག་ནས་བརྗེད་རྒྱུ་མེད་ཀི །
--
བྱ་ཁུ་ལོ་ནགས་ན་མེད་ཀི ། །
བྱ་ཁུ་ལོ་ནགས་ན་ཡོད་ན། །
དགུང་ཕྱི་དྲོ་སྡོང་རྩེར་འབབ་བ། །
ནངས་སྔ་མོ་ཐེངས་གསུམ་གྲགས་ག །
ངས་མེད་ཀི་ཟེར་དོན་དེ་ཡིན། །
ས་སྡེ་ཆེན་རྩེ་ར་ནང་ནས། ། །
རོགས་འུ་གཉིས་སྣང་བ་མཐུན་ནོ། །
དྲན་བཏང་ན་དངན་པ་ཤོར་གི །
དགྲ་ནག་པོས་འཇིགས་སྐྲག་སྐུར་ནོ། །
ཡིད་ཞིག་ནས་བརྗེད་རྒྱུ་མེད་ཀི །
རོགས་ཆུང་ལོ་སྡེ་ན་མེད་ཀི །
རོགས་ཆུང་ལོ་སྡེ་ན་ཡོད་ན། །
དགུང་ཕྱི་དྲོ་སྐོར་གསུམ་རྒྱག་ག །
ནངས་སྔ་མོ་ཚིག་གསུམ་བཤད་ལ། །
ངས་མེད་ཀི་ཟེར་དོན་དེ་ཡིན། །
ས་སྟོད་ཕྱོགས་རྫ་རིའི་ཀླད་ནས། །
ཤ་ཡུ་མོར་ཐུག་འདོད་ཡོད་དྲ། ། །
སྟོད་ཕྱོགས་ཤ་བདའ་སྐྲག་གེ །
ཤ་ཁྱོད་ལ་ཐུག་ཐབས་མེད་ཐལ། །
ངས་བྱ་རྒྱལ་རྒོད་པོར་དྲིས་ན། །
237



རྫ་ཁྱ་ཡག་བང་རིམ་བར་ན། །
རྭ་ལྡེམ་མེར་སྐྱིད་ཀི་ཟེར་གི །
ངའི་སེམས་ཁ་དེ་ནས་བདེ་ཐལ། །
ས་བྱང་ལམ་རིང་མོ་གཅོད་དུས། །
རྐྱང་རིག་རྒྱུ་མེད་ན་སྡུག་ཀི ། །
སྡེ་ཁ་ཞེང་ཅན་པོ་རིག་ན། །
རོགས་ཁ་ཚིག་ཅན་པོ་དྲན་གི །
ས་སྡེ་མཐའ་བསྐོར་རེ་འགྲོ་དུས། །
རོགས་རིག་རྒྱུ་མེད་ན་སྡུག་ཀི །
ས་སྨད་ཕྱོགས་རྩེ་རའི་གྲོང་ནས། །
རོགས་ཆུང་ལོར་ཐུག་འདོད་ཡོད་དྲ། །
ཡུལ་དྲིན་ཆེན་ཕ་མར་སྐྲག་གེ ། །
རོགས་ཁྱོད་ལ་ཐུག་ཐབས་མེད་ཐལ། །
ངས་སྡེ་ཆེན་རྩེ་བ་དྲིས་ན། །
རོགས་ན་ཟླ་མང་བོའི་རྒྱབ་ན། །
ཁ་བགད་ལེ་སྐྱིད་ཀི་ཟེར་གི །
ངའི་སེམས་ཁ་དེ་ནས་བདེ་ཐལ། །
རྒོད་ཐང་དཀར་མི་སྐད་མི་ཀོ་གི །
རྒོད་ཐང་དཀར་མི་སྐད་ཀི་རྒྱུ་ན། །
ངས་གཤོག་སྣེ་གཡས་པའི་སྟེང་ང་། །
ཕོ་ང་ཚོའི་མིང་ཡིག་བྲིས་ནས། །
རོགས་ཁྱོད་ལ་བསྐུར་ན་འདོད་ཀི །
རྒོད་ཐང་དཀར་འཁོར་འཁོར་བྲག་ག་འཁོར། །
བྲག་དམར་བོ་བསམ་མེ་འཁོར་ནི་མིན། །
བྱ་གླག་མོ་བསམ་མེ་འཁོར་ནི་ཡིན། །
བྲག་དམར་བོར་འཁོར་ཞོར་འབབ་ཞོར་ར། །
བྱ་གླག་མོ་ཨེ་རིག་བསམ་ནི་ཡིན། །
དགུང་སྔོན་པོར་སྐས་ཞིག་མི་ཚུགས་ཀི །
དགུང་སྔོན་པོ་སྐས་ཤིག་ཚུགས་རྒྱུ་ན། །
ངས་རྒྱང་ཤེལ་རྒྱང་མཐོང་ནང་ནས། །
མིག་ཁྲ་རིལ་དང་ང་བླངས་ངེ༌། །
རོགས་ཁྱོད་ལ་བལྟས་ན་འདོད་ཀི །
རོགས་ངེད་ཚོ་འཁོར་འཁོར་སྡེ་ཡ་འཁོར། །
སྡེ་ཆེན་པོ་བསམས་མེ་འཁོར་ནི་མིན་། །
རོགས་ཆུང་ལ་བསམས་མེ་འཁོར་ནི་ཡིན། །
སྡེ་ཆེན་པོར་འཁོར་ཞོར་ཉུག་ཞོར་ར། །
རོགས་ཁྱོད་ཚོ་ཨེ་རིག་བསམས་ནི་ཡིན། །
རྫ་ཟུར་ཁ་ཅན་པོ་རིག་ན། །
འབྲོང་རྭ་ཁ་ཅན་པོ་དྲན་གི །
འབྲོང་མེད་ལ་དྲན་ནི་ཚེ་ཡིན། །
རྫ་མི་གཅིག་རྫ་མཐའ་ཞིག་ན། །
རྭ་ལྡེམ་མེ་བཤར་གོ་འདོད་ན། །
ཞེ་སྡུག་ནི་ལ་ཁ་གླེང་གི །
ཐང་ཁ་ཞེང་ཅན་པོ་རིག་ན། །
རྐྱང་གཡུ་རྔོག་ཅན་པོ་དྲན་གི །
238



སྡེ་ཁ་ཞེང་ཅན་པོ་རིག་ན། །
རོགས་ཁ་ཚིག་ཅན་པོ་དྲན་གི །
རོགས་མེད་ལ་དྲན་ནི་ཆེ་ཡིན། །
སྡེ་མི་གཅིག་རྩེ་ར་ནང་ན། །
གཉོམ་དིང་ངེ་རྩེ་གོ་འདོད་ན། །
ཞེ་སྡུག་ནི་ལ་ཁ་སྨེང་གི །
ཐང་ཆེ་སས་ཆུང་ས་རིག་ན། །
ངའི་ཨ་རིག་གྲོ་རྒྱ་དྲན་གི །
སྤང་ཨ་ལོང་ཡང་ལུང་བར་ན། །
སྔོ་ལྡེམ་མེ་རྒྱུག་གོ་འདོད་ན། །
འགྲོ་གོམ་པ་བཏང་ལྷོད་ཤོར་གི །
དགུང་སྔོན་པོ་ཆགས་རིམ་གོང་མ་ནས། །
འབྲུག་ལོ་རེ་མིན་ན་མི་གྲགས་ཀི །
ཆར་ཟླ་རེ་མིན་ན་མི་འབབ་ཀི །
ནམ་ཡིན་རུང་འབྲུག་ལོ་མི་བརྗེད་ཀི །
སྡེ་ཚེ་སས་ཆུང་ས་རིག་ན། །
ངའིཆུང་གཅིག་རོགས་ལོ་དྲན་གི །
རོགས་ཁ་ཡ་ན་ཟླའི་གྲུབ་ན། །
ཁ་བགད་ལེ་རྩེ་གོ་འདོད་ན། །
ཚིག་སྙན་མོ་བཏང་ལྷོད་ཤོར་གི །
སྡེ་ཆེན་པོ་ཆགས་རིམ་ཞོལ་མ་ནས། །
རོགས་ལོ་རེ་མིན་ན་མི་ཐུག་ཀི ། །
ཚིག་ཟླ་རེ་མིན་ན་མི་བཤད་ཀི །
ནམ་ཡིན་རུང་རོགས་ལོ་མི་བརྗེད་ཀི །
བྱ་ཁུ་ལོ་འཕུར་གི་ཕྱི་ཉིན་ནས། །
ང་ཙན་དན་ནགས་ནས་མི་སྐྱིད་ཀི །
མགོ་སིལ་ཏོག་ཟས་ན་མི་འདོད་ཀི །
བྱ་དྲན་ནས་ཉི་མ་མི་ཆོད་ཀི །
རྫ་ཟུར་ཁ་ཅན་པོ་རིག་ན། །
འབྲོང་རྭ་ཁ་ཅན་པོ་དྲན་གི །
རྭ་ཐེམ་པ་བསྒྲིགས་གེ་བསྡད་ན། །
རྫ་སྨུག་པོ་རིག་རུང་དུངས་གི །
རོགས་ཆུང་ལོ་སོང་གི་ཕྱི་ཉིན་ནས། །
ང་སྡེ་ཆེན་དཀྱིལ་ནས་མི་སྐྱིད་ཀི །
ཚིག་སྙན་མོ་བཤད་ན་མི་འདོད་ཀི །
རོགས་དྲན་ནས་ཉི་མ་མི་ཆོད་ཀི །
སྡེ་ཁ་ཞེང་ཅན་པོ་རིག་ན། །
རོགས་ཁ་ཚིག་ཅན་པོ་དྲན་གི །
ཚིག་སྔར་བཤད་སྟེང་ནས་བསྡད་ན། །
སྡེ་ཆེན་པོ་རིག་རུང་དུངས་གི །
དགུང་སྔོན་པོ་ལྷོ་འགྲོ་བྱང་འགྲོ་རེད། །
དགུང་སྔོན་པོ་འགྲོ་འདུག་མི་ཤེས་གི །
འགྲོ་ཐག་ཆོད་ཆུ་འབྲུག་སྔོན་མོ་རེད། །
འབྲུག་ལྗང་ལོ་སོང་གི་ཕྱི་ཉིན་ནས། །
དགུང་འདི་ནས་བསྡད་ན་མི་འདོད་ཀི །
239



སྡེ་ཆེན་པོ་ལྷོ་འགྲོ་བྱང་འགྲོ་རེད། །
སྡེ་ཆེན་པོ་འགྲོ་འདུག་མི་ཤེས་གི །
འགྲོ་ངོ་མ་ཆུང་འདྲིས་རོགས་ལོ་རེད། །
རོགས་ཆུང་ལོ་སོང་གི་ཕྱི་ཉིན་ནས། །
སྡེ་འདི་ནས་བསྡད་ན་མི་འདོད་ཀི ། །
ཆོས་ཡུམ་ཆེན་ཟེར་ནི་ཆེ་ཡིན། །
ཆོས་ཡུམ་ཆུང་གདོང་དར་ཅན་པོ། །
ངའི་ཡིད་ལ་བརྒྱ་རེ་འཆར་གི །
སྟེང་ཡིག་ཆུང་གསེར་བྲིས་མ་བོ། །
ཡིད་ཞིག་ནས་བརྗེད་མཐའ་མེད་ཀི །
དགུང་སྔོན་པོ་བློས་རུ་བློས་ཆོད་རེད། །
བློས་མི་ཆོད་ཆུ་འབྲུག་སྔོན་མོ་རེད། །
འབྲུག་གྲགས་སའི་དགུང་སྔོན་མ་གཅིག་ན། །
བློས་མི་ཆོད་རུང་ང་ཆོད་དགོས་གི །
སྡེ་ཆེན་པོ་ཚོ་དྲུག་གླིང་ནས། །
རོགས་ཁ་མཐུན་ཟེར་ནི་ཆེ་ཡིན། །
རོགས་ཞེ་མཐུན་འདངས་རྩིས་ཅན་པོ། །
ངའི་ཡིད་ལ་བརྒྱ་རེ་འཆར་གི །
ཁའི་ཚིག་གསུམ་ལྷོད་ཤ་མ་བོ། །
ཡིད་ཞིག་ནས་བརྗེད་མཐའ་མེད་ཀི །
སྡེ་ཆེན་པོ་བློས་རུ་བློས་ཆོད་རེད། །
བློས་མི་ཆོད་ཆུང་གཅིག་རོགས་ལོ་རེད། །
རོགས་རྩེ་སའི་སྡེ་ལུང་མ་གཅིག་ན། །
བློས་མི་ཆོད་རུང་ང་ཆོད་དགོས་གི །
རྟ་དྲན་གི་ལོ་རབ་མི་བཤད། །
རྟ་དྲན་གི་ལོ་རབ་བཤད་ན། །
སྒ་བེ་སིང་ངོ་ཡ་འཁྱགས་པ་རེད། །
སྲབ་བསིལ་མའི་མགོ་ལོང་སྟོང་བ་རེད། །
རྟ་དྲན་གི་ལོ་རབ་དེ་མོ་རེད། །
ནགས་རྒྱ་རྫོང་སྐྱེ་རྒྱ་ཅན་པོ། །
ངའི་ཡིད་ལ་བརྒྱ་རེ་འཆར་གི །
མགོ་སིལ་ཏོག་ཞིམ་ཤ་མ་བོ། །
ངའི་ཡིད་ནས་བརྗེད་མཐའ་མེད་ཀི །
རོགས་ཆུང་ལོ་ལྷ་སྐུ་འདྲ་བོ། །
ངའི་ཡིད་ལ་བརྒྱ་རེ་འཆར་གི ། །
ཁ་ཚིག་གསུམ་རྗེ་བཙུན་མགུར་མ། །
ངའི་ཡིད་ནས་བརྗེད་མཐའ་མེད་ཀི །
རོགས་དྲན་གི་ལོ་རབ་མི་བཤད། །
རོགས་དྲན་གི་ལོ་རབ་བཤད་ན། །
ཤ་མཆིན་པའི་ངོ་ཡ་འཁྱགས་པ་རེད། །
གདན་གྲུ་བཞིའི་གཞོགས་གཡས་སྟོང་བ་རེད། །
རོགས་དྲན་གི་ལོ་རབ་དེ་མོ་རེད། །
དགུང་ཉི་མས་དྲོས་དྲོས་དྲོ་དྲོ་ཞིག །
གོས་ཚ་རུའི་ནང་ནས་མ་དྲོས་ཟིག །
སྟོད་དབུས་གཙང་ཆོས་གྲྭ་ནང་ནས། །
240



དྲོད་ཆེ་ནོ་གོས་ཚར་ཡིན་ནི་རེད། །
དགུང་ཉི་མས་དྲོས་ནོ་ལྷག་པ་རེད། །
རོགས་ཆུང་ལོ་དྲན་དྲན་གླེང་གླེང་ཞིག །
ཡུལ་ཕ་མ་མ་དྲན་མ་གླེང་ཟིག །
དྲིན་ཆེ་ནོ་ཕ་མ་ཡིན་ནི་རེད། །
རོགས་ཆུང་ལོ་དྲན་ནོ་ལྷག་པ་རེད། །
སྡེ་ཆེན་པོ་ཚོ་དྲུག་གླིང་ན། ། །
རོགས་ཁ་འགྲོགས་ཞེ་འགྲོགས་གཉིས་ཡོད། །
རོགས་ཁ་འགྲོགས་ཁ་ནས་འགལ་ཐལ། །
དེའི་ཕྱོགས་ག་འདང་རྒྱག་ང་མེད། །
རོགས་ཞེ་འགྲོགས་གཏིང་ནས་འགལ་ཐལ། །
དེའི་ཕྱོགས་ག་འདང་རྒྱག་ཆེ་གི །
ཚེས་བཅོ་ལྔའི་དུང་ཟླ་དཀར་བོ། །
དཀར་གསལ་ལེ་དགུང་ནས་ཤར་ན། །
དགུང་སྐར་མ་ཁ་གྲངས་མང་རུང༌། །
བློས་མི་ཆོད་དྲན་ཤིང་སྐྱ་མོ། །
དོན་དམ་པའི་དུང་ཟླ་ཁྱོད་རེད། །
བྱ་ཁུ་ལོ་བྱང་ང་འཕུར་ཉིན་ནས། །
བྱིའུ་འཇོལ་མོའི་སེམས་ན་གླེང་གསུམ་ཡོད། །
ནགས་འདི་ནས་ཉི་མ་མི་ཆོད་ཀི །
ཞེ་སྡུག་ག་དབྱར་དགུན་མི་ཤེས་གི །
མ་ཁྱོད་ཚོ་གནས་ཡ་འགྲོ་དུས། །
ཕོ་ང་ཚོའི་སེམས་ན་སྨྲེང་གསུམ་ཡོད། །
སྡེ་འདི་ནས་ཉི་མ་མི་ཆོད་ཀི །
སེམས་སྡུག་ག་དབྱར་དགུན་མི་ཤེས་གི །
ས་སྡེ་ཆེན་གྲོང་གི་རོགས་ལོ། །
གཉོམ་དིང་ངེ་སྡེ་ནས་ཐུག་ན། །
ནང་ན་ཟླ་ཁ་གྲངས་མང་རུང་། ། །
བློས་མི་ཆོད་དྲན་ཤིང་སྐྱ་མོ། །
དོན་དམ་པའི་རོགས་ལོ་ཁྱོད་རེད། །
སྟོད་རི་མགོར་སྨུག་པ་འཐིབས་དུས། །
རྫ་ཁྱ་ཡག་འབྲོང་མོ་དྲན་གི །
འབྲོང་མ་རིག་དྲན་ནི་མིན་འདྲ། །
ཞེ་སྡུག་ས་དབྱར་ཁའི་སྨུག་རེད། །
རླུང་གཡུག་གེ་སྨུག་པ་དྭངས་ན། །
འབྲོང་ཡན་གི་དྲན་ཤིང་མེད་ཀི །
སྟོད་སོག་པོའི་རྟ་ར་ནང་ན། །
རྟ་གྲོ་ར་སྔོ་ར་གཉིས་ཡོད། །
རྟ་གྲོ་ར་རྐྱང་ང་འདྲེས་ཐལ། །
དེའི་ཕྱོགས་ག་འདང་རྒྱག་ང་མེད། །
རྟ་སྔོ་རའི་གོམ་པ་འཆོལ་ཐལ། །
དེའི་ཕྱོགས་ག་འདང་རྒྱག་ཆེ་གི །
ནང་ན་ཟླ་སྡེ་ཡ་འདུས་ན། །
གྲོང་རྩེ་བ་རོགས་ལོ་དྲན་གི །
རོགས་མ་ཐུག་དྲན་ནི་མིན་འདྲ། །
241



རྟ་ནམ་ཞོན་བསམ་ན་དྲན་གི །
ཞེ་སྡུག་ས་བཅུ་བའི་ནམ་རེད། །
སྐྱ་ས་ལེ་ནམ་མཁའ་ལངས་ན། །
རོགས་ཡན་གི་དྲན་ཤིང་མེད་ཀི །
རྫ་ཁ་རི་ཉུག་ཀི་གསང་ལམ་ནས། །
སྨུག་ཤ་ལེར་བཞུར་ནོ་འབྲོང་མོ་རེད། །
ན་མེ་ཏོག་ཡག་ཀི་རྫོང་ནང་ནས། །
རྩྭ་ཁམ་གསུམ་ཟོས་ནོ་དྲན་ཤིང་རེད། །
ངས་དྲན་ནི་ལས་ལ་དྲན་གི །
ངས་ཆུང་དུས་དགའ་ལོ་དྲན་གི །
རོགས་ནམ་ཐུག་བསམ་ན་དྲན་གི །
ཚིག་ནམ་བཤད་བསམ་ན་དྲན་གི །
སྡེ་ཁ་རི་ཉུག་ཀི་གྲོང་ལམ་ནས། །
གཉོམ་བཏང་ངེ་འགྲོ་ནོ་རོགས་ལོ་རེད། །
ཞེ་འདང་རྩིས་ཡག་གི་རྫོང་ནང་ནས། ། །
ཁ་ཚིག་གསུམ་བཤད་ནོ་དྲན་ཤིང་རེད། །
རྟ་དྲན་གི་ལོ་རྒྱུས་མ་བཤད། །
རྟ་དྲན་གི་ལོ་རྒྱུས་བཤད་ན། །
སྒ་བེ་སིང་མ་བསྟད་དགྱེ་ཡེ་བསྡད། །
སྲབ་བསིལ་མ་མ་བསྐོན་བསམ་མེ་བསྡད། །
ནང་རྟ་བརྒྱས་ཅི་རེད་གང་རེད་དྲིས། །
སྒ་ལྷུ་བཞིའི་རྒྱུན་ཐག་ཐོར་ཐལ་ཟེར། །
གཤོབ་དེ་མོ་མི་གཏམ་ཆི་མོ་གཏམ། །
རྟ་དྲན་གི་ཟེར་རེ་ཆི་ཡེ་བཤད། །
མཛོ་ཁྱུང་དཀར་བླ་མའི་སྣ་དཀྱུ་ཅན། །
ངའི་རི་ཞིང་ཁུག་ཀི་དྲན་ཤིང་རེད། ། །
མཛོ་དྲན་རུང་ཁྱ་ཡག་རྫ་ན་ཡོད། །
རྭ་ལྡེམ་མེ་འདེད་སྐབས་ནམ་ཞིག་རེད། །
རོགས་ཆུང་ལོ་བྱུ་རུའི་རྣ་ཏོག་ཅན། །
ངའི་གངས་དཀར་སེམས་གི་དྲན་ཤིང་རེད། །
རོགས་དྲན་རུང་སྡེ་ལུང་མཐའ་ན་ཡོད། ། །
ཁ་བགད་ལེ་ཐུག་སྐབས་ནམ་ཞིག་རེད། ། །
རོགས་དྲན་གི་ལོ་རྒྱུས་མ་བཤད། །
རོགས་དྲན་གི་ལོ་རྒྱུས་བཤད་ན། །
ཁ་ལག་མ་བཀྲུས་དགྱེ་ཡེ་བསྡད། །
ནང་ཆུ་མ་བཏུང་བསམ་མེ་བསྡད། །
ཡུལ་ཕ་མས་ཅི་རེད་གང་རེད་དྲིས། །
ངའི་སོག་པ་ལེབ་མོ་ན་གི་ཟེར། །
གཤོབ་དེ་མོ་མི་གཏམ་ཆི་མོ་གཏམ། །
རོགས་དྲན་གི་ཟེར་རེ་ཆི་ཡེ་བཤད། །
ངས་དྲན་ནི་ལས་ལ་དྲན་གི །
ངས་འདོ་རིག་རྟ་བོ་དྲན་གི །
སྒ་ནམ་སྟོད་བསམ་ན་དྲན་གི །
242
རྟ་དྲན་གི་གླེང་སློང་མ་བྱེད། །
རྟ་དྲན་གི་གླེང་སློང་བྱས་ན། །



དོན་དམ་པས་མཇལ་ན་འདོད་ཀི །
དབྱར་དྲུག་པའི་ཚད་ལ་དཔེ་ལེན། །
དེའི་གཞུག་ཀི་སྐོམ་པར་ཆགས་འཇོག །
རྟ་དྲན་གི་དྲན་སྲོལ་དེ་མོ་རེད། །
དེའི་ཡན་གི་དྲན་སྲོལ་ཨེ་ཡོད་འདོད། །
སྡེ་ཆེན་པོ་རྩེ་རའི་ནང་ནས། །
གྲོང་རྩེ་བས་ལ་གཞས་ལེན་གི །
ཁ་ལ་གཞས་བླངས་ངེ་ཡོང་ན། །
ངས་དེང་མའི་རོགས་ལོ་དྲན་གི །
སེམས་བསམ་པས་རིག་ན་འདོད་ཀི །
དོན་དམ་པས་ཐུག་ན་འདོད་ཀི །
རོགས་དྲན་གི་གླེང་སློང་མ་བྱེད། །
རོགས་དྲན་གི་གླེང་སློང་བྱས་ན། །
རྫ་ཁྱ་ཡག་འབྲི་མོར་དཔེ་ལེན། ། །
དེ་གཞུག་ཀི་བེའུར་ཆགས་འཇོག །
རོགས་དྲན་གི་དྲན་སྲོལ་དེ་མོ་རེད། །
དེའི་ཡན་གི་དྲན་སྲོལ་ཨེ་ཡོད་འདོད། །
སྟོད་འགུག་ཀི་འགུག་ལུང་གོང་མ་ནས། །
རྟ་དཀར་པོས་འཚེར་རྒྱུག་བྱས་ན། །
ངས་དེང་མའི་འདོ་བ་དྲན་གི ། །
སྲབ་ལག་ནས་བཏང་ལྷོད་འཆོར་གི །
བྱ་རྨ་བྱ་རྨ་ཆུ་ཁ་ན་ཡོད། །
སྒྲོ་ཡག་པ་ཇོ་བོའི་མདུན་ན་ཡོད། །
ཚོགས་འཚོགས་དུས་རྨ་བྱ་དྲན་གི །
སྒོ་རིག་དུས་དངན་པ་ཤོར་གི །
སྟོད་འགུག་ཀི་འགུག་ལུང་བར་མ་ནས། །
འབྲི་ཐོའུ་མས་ངུར་རྒྱང་འཐེན་ན། །
ངས་དེང་མའི་འབྲི་མོ་དྲན་གི །
ལག་བཞོ་ཟེའུ་བཏང་ལྷོད་འཆོར་གི །
རོགས་ཞེ་མཐུན་སྡེ་ཆེན་གྲོང་ན་ཡོད། །
ཚིག་སྙན་མོ་རང་གི་སེམས་ན་ཡོད། །
སྡེ་རིག་དུས་རོགས་ལོ་དྲན་གི །
རོགས་ཐུག་དུས་དངན་པ་ཤོར་གི །
སྟོད་འགུག་ཀི་འགུག་ལུང་ཞོལ་མ་ནས། །
ཕྱི་ན་ཟླས་ལ་གཞས་བླངས་ན། །
ངས་དེང་མའི་རོགས་ལོ་དྲན་གི །
ལག་ལས་ཀ་བཏང་ལྷོད་འཆོར་གི །
ཤིང་གསོམ་དཀར་སྡོང་བོའི་མགོ་ནས། །
བྱ་ཁུ་བྱུག་སྟོང་གསུམ་གྲགས་གི །
བྱ་ཐེངས་གསུམ་གྲགས་གེ་ཡོང་ན། །
ཆོས་སློབ་ཀི་བླ་མ་དྲན་གི །
སེམས་བསམ་པའི་དད་པ་སྐྱེས་གི །
རི་དམའ་སའི་མཐོ་སར་བུད་ལེ། །
རི་མཐོན་པོའི་མགོ་ལ་འགོས་ལེ། །
དགུང་ཉི་མའི་ལོ་རབས་དྲིས་ན། །
243



རོགས་ཐུག་དུས་དངན་པ་ཤོར་གི །
འཇའ་དར་ཚོན་སྣ་ལྔའི་བར་ནས། །
འོད་གསལ་ལེ་ཤར་གི་ཟེར་ན། །
དགུང་ཉི་མ་ཤར་ཐག་རིང་རུང༌། །
ཤར་བཏང་གི་བསམ་པའི་ཡན་རེད། །
ངས་གྱི་ལིང་གྲོ་རྒྱའི་གོང་ནས། །
ཁྱོད་ཟེར་རེ་བརྒྱ་རེ་གླེང་ནི། །
ཁྱོས་གཡང་དཀར་ལུག་གི་རྫ་ན། །
ང་ཟེར་རེ་གླེང་གི་ཨེ་ཡོད། །
སྡེ་ཉུང་སའི་མང་སར་བུད་ལེ། །
གྲོང་ན་ཟླའི་གྲུབ་བ་སོང་ངེ་། །
རོགས་ཆུང་ལོའི་ལོ་རབས་དྲིས་ན། །
སྡེ་ཁ་ཡ་ན་ཟླའི་གྲུབ་ནས། །
ཁ་བགད་ལེ་འཚམས་གི་ཟེར་ན། །
རོགས་ཆུང་ལོར་ཐུག་ཐག་རིང་རུང་། །
ཐུག་བཏང་གི་བསམ་པའི་ཡན་རེད། །
ངས་རང་ཡུལ་ཚོ་དྲུག་སྡེ་ནས། །
ཁྱོད་ཟེར་རེ་བརྒྱ་རེ་གླེང་ནི། །
ཁྱོས་རང་སྡེ་ན་ཟླའི་རྒྱབ་ན། །
ང་ཟེར་རེ་གླེང་གི་ཨེ་ཡོད། །
།
ཕར་བལྟས་ན་རྫ་ཞིག་རིག་ནོ། །
རྫ་ཤོམ་ཆེན་བྲག་དཀར་ཐེམ་རེད། །
རྩྭ་མེ་ཏོག་སྐྱེས་ནོ་གུར་ཀུམ་རེད། །
མགོ་འབྲས་བུ་ཐོགས་གེ་སྐྱིད་ས་རེད། །
ཤྭ་ཡུ་མོར་ཟ་དབང་མ་བྱིན་ནོ། །
རྫ་རིག་ན་ད་རུང་དྲན་གི །
རྩྭ་རིག་དུས་དངན་པ་ཤོར་གི །
གནས་འགངས་ཆེན་ཇོ་བོའི་མདུན་ན། །
ངས་ཉིན་རེར་སྐོར་གསུམ་བརྒྱབ་ནི། །
ངས་ཐེངས་རེར་ཕྱག་གསུམ་འཚལ་ནི། །
རོགས་ཟེར་རེ་སྐྱབས་འཇུག་ཞུས་ནི། ། །
བགེགས་བར་ཆད་སེལ་དགོས་ཞུས་ནི། །
གནས་བཙན་པོ་བྲག་དཀར་རྫ་ནས། །
ངས་ཉིན་རེར་བསང་རེ་ཕུལ་ནི། །
ངས་ཐེངས་རེར་འབོད་པ་བཏང་ནི། །
རོགས་ཟེར་རེ་བཅོལ་གདམས་བྱས་ནི། །
བགེགས་བར་ཆད་སེལ་དགོས་ཞུས་ནི། །
ཕར་བལྟས་ན་སྡེ་ཞིག་རིག་ནོ། །
སྡེ་ཤོམ་ཆེན་བཀྲ་ཤིས་འཁྱིལ་རེད། །
རོགས་རྩེ་ནོ་བཅོ་ལྔ་ཉི་ཤུ་རེད། །
ཚིག་སྙན་མོ་བཤད་ལེ་མཐུན་ས་རེད། །
ཁྱིམ་གཅིག་ནས་འདུག་དབང་མ་བྱིན་ནོ། །
སྡེ་རིག་དུས་རོགས་ལོ་དྲན་གི །
244
གནའ་དེང་མའི་དེང་མ་ཞིག་ག །
ངས་དྭངས་མོའི་ཆུ་ཞིག་འཐུང་ནོ། །
ས་དེང་སང་ཡིད་ལ་དྲན་ན། །



ང་ད་རུང་སྐོམ་པ་ཡོང་གི ། །
ཇོ་སེར་པོར་དད་གི་བག་ཆགས་རེད། །
གནའ་དེང་མའི་དེང་མ་ཞིག་ག །
ང་འདང་ཅན་རོགས་ལོར་རྩེ་ནོ། །
ས་དེང་སང་ཡིད་ལ་དྲན་ན། །
ང་ད་རུང་དྲན་པ་སྐྱེས་གི །
ངས་མདང་དགོང་རྨི་ལམ་ཐེངས་གསུམ་རྨིས། །
སྡེ་ཆེན་པོའི་གྲོང་ང་སོང་ནི་རྨིས། །
ཁ་བགད་ལེ་རོགས་ལོར་ཐུག་ནི་རྨིས། །
ལུས་གདན་ཐོག་གཅིག་ན་ཡོད་ནི་རྨིས། །
སྐྱ་ས་ལེ་ནམ་མཁའ་ལངས་དུས་ན། །
ངའི་མདང་དགོང་རྨི་ལམ་སྟོང་བ་རེད། །
རོགས་དགའ་ལོ་དྲན་གི་བག་ཆགས་རེད། །
སྐྱ་གསལ་ལེ་སྐྱ་མདའ་འཐེན་དུས། །
སེར་ལམ་མེ་ཉི་རྩེ་ཤར་དུས། །
ཇ་མགོ་མའི་ཇ་ཕུད་མཆོད་དྲ། །
ངའི་གོས་ཆེན་ཐུ་བའི་ཐོག་ག །
ཆར་ནས་འབྲུ་ཙམ་ཞིག་བབས་ན། །
ཁྱོད་ཡིན་གི་བསམ་པ་ངས་འཛིན། །
མཚོ་སྔོན་པོ་ཁ་ཞེང་ཡང་ཞེང་རེད། །
ཞྭ་གསེར་མིག་མཉམ་འདུག་མཉམ་རྐྱལ་རེད། །
སྤྲིན་དཀར་པོ་ཁ་ན་ཁེར་འགྲོ་རེད། །
སྤྲིན་ཁེར་འགྲོས་ཉི་མ་མི་ཆོད་ཀི ། །
འབྲུག་ལྗང་ལོ་རིག་ན་ཤོད་ལ་ཐོངས། །
དགུང་མུན་ནག་ས་རྩ་རུབ་དུས། །
དཀར་ས་ལེར་ཟླ་བ་ཤར་དུས། ། །
ཁྱོས་ལྷ་བསང་སྔོན་མོ་ཕུལ་དྲ། །
སྦྲ་མཐིང་སྨུག་ཆོན་ཐག་བར་ར། །
སྨུག་སོ་ལོ་ལོ་ཞིག་འཐིབས་ན། །
ཁྱོད་ཡིན་གི་བསམ་པ་ངས་འཛིན། །
སྡེ་ཆེན་པོ་ཁ་ཞེང་ཡང་ཞེང་རེད། །
རོགས་ཆུང་ལོ་མཉམ་འདུག་མཉམ་འགྲོ་རེད། །
ཕོ་ང་ཚོ་སྡེ་ན་ཁེར་འགྲོ་རེད། །
རོགས་ཁེར་འགྲོས་ཉི་མ་མི་ཆོད་ཀི །
རོགས་ཞེ་མཐུན་རིག་ན་ཤོད་ལ་ཐོངས། །
ངས་མདང་དགོང་རྨི་ལམ་ཐེངས་གསུམ་རྨིས། །
སྟོད་དབུས་གཙང་ཡུལ་ལ་ཐོན་ནི་རྨིས། །
ཞྭ་ཕུད་ལེ་ཕྱག་གསུམ་འཚལ་ནི་རྨིས། །
མགོ་སྒུར་རེ་ཇོ་བོར་མཇལ་ནི་རྨིས། །
སྐྱ་ས་ལེ་ནམ་མཁའ་ལངས་དུས་ན། །
ངའི་མདང་དགོང་རྨི་ལམ་སྟོང་བ་རེད། །
ངས་རྒྱབ་རི་གླང་ཆེན་མགོ་ནས། །
ཁྱོད་ཟེར་རེ་བརྒྱ་རེ་གླེང་ནི། །
ཁྱོས་མདུན་རི་ཁྱ་ཆེན་སྐྱེད་ན། །
ང་ཟེར་རེ་གླེང་གི་ཨེ་ཡོད། །
245



སེམས་གངས་དཀར་དངན་པ་མི་ཆད་ཀི །
ངས་ཐག་རིང་ས་མཐའི་ཡུལ་ནས། །
ཁྱོད་ཟེར་རེ་བརྒྱ་རེ་གླེང་ནི། །
ཁྱོས་རང་ཡུལ་ན་ཟླའི་གྲུབ་ན། །
ང་ཟེར་རེ་གླེང་གི་ཨེ་ཡོད། །
དགུང་སྔོན་པོ་བང་རིམ་གོང་མ་ནས། །
འབྲུག་ལོ་རེ་མིན་ན་མི་གྲགས་ཀི ། །
ཆར་ཟླ་རེ་མིན་ན་མི་འབབ་ཀི །
ན་གོས་ལོ་འདྲ་བོ་མི་རིག་ཀི ། །
ཤར་དུང་རི་དཀར་པོའི་གཡས་ཟུར་ནས། །
དགུང་ཉི་མ་ཤེལ་དཀར་མེ་ལོང་རེད། །
འོད་ཉི་ཟེར་དབུས་ཡུལ་མི་ཤར་གི ། །
འོད་ཉི་ཟེར་དབུས་ཡུལ་མ་ཤར་ན། །
སྟོད་དབུས་གཙང་མུན་པ་མི་སེལ་ཀི །
སྡེ་ཆེན་པོ་བང་རིམ་ཞོལ་མ་ནས། །
རོགས་ལོ་རེ་མིན་ན་མི་ཐུག་ཀི །
ཚིག་ཟླ་རེ་མིན་ན་མི་ཀོ་གི །
རོགས་ལྷ་སྐུ་འདྲ་བོ་མི་རིག་ཀི །
སྡེ་ཆེན་པོ་ནོར་བུའི་གདན་སྟེང་ནས། །
རོགས་ཆུང་ལོ་བསམ་པའི་དོན་འགྲུབ་རེད། །
ཞག་ཉིན་མཚན་མེད་ལ་མི་ཐུག་ཀི །
ཞག་ཉིན་མཚན་མེད་ལ་མ་ཐུག་ན། །
རོགས་དྲན་ནས་ཉི་མ་མི་ཆོད་ཀི ། །
རྒོད་ཐང་དཀར་དུང་གི་གཤོག་རུ་ཅན། །
ཡར་འཕུར་ན་དགུང་གི་རྒྱན་རེད། །
མར་བབས་ན་བྲག་རིའི་ཐེམ་རེད། །
ཁྱོད་ཡོད་ན་བྲག་རིའི་བཅུད་རེད། །
ཁྱོད་མེད་ན་ཀ་ལང་ཐང་རེད། །
སྦྲ་མཐིང་སྨུག་གྲུ་བཞི་སྒོ་དར་ཅན། །
དེའི་ནང་ན་དེང་མའི་དགའ་ལོ་ཡོད། །
ཕྱི་བལྟས་ན་དགའ་ལོ་མི་རིག་ཀི ། །
ནང་བོས་ན་ཨ་ལན་མི་སྟེར་གི །
སེམས་གངས་དཀར་དངན་པ་མི་ཆད་ཀི །
སྟག་ཤ་ར་དུང་གི་སོ་སྒོ་ཅན། །
ཕར་སོང་ན་སྡེ་བའི་རྒྱན་རེད། ། །
ཕྱིར་ཡོང་ན་སྡེ་ཆེན་དཀྱིལ་རེད། །
ཁྱོད་ཡོད་ན་རྩེ་རའི་བཅུད་རེད། །
ཁྱོད་མེད་ན་ཀ་ལང་ཐང་རེད། །
མཁར་སྐྱ་མོ་གོས་གི་སྒོ་དར་ཅན། ། །
དེའི་ནང་ན་དེང་མའི་དགའ་ལོ་ཡོད། །
ཕྱི་བལྟས་ན་དགའ་ལོ་མི་རིག་ཀི །
ནང་བོས་ན་ཨ་ལན་མི་སྟེར་གི །
དགུང་ཨ་སྔོན་མ་རེད་གོས་སྔོན་རེད། །
གོས་གོན་དབང་མེད་ནོ་སྔོན་ལས་རེད། །
246



རོགས་ཁ་འགྲོགས་མ་རེད་ཞེ་འགྲོགས་རེད། ། | རོགས་ཆུང་ལོ་ཡིད་ནས་མི་བརྗེད་ཀི །
རོགས་རྩེ་དབང་མེད་ནོ་སྔོན་ལས་རེད། ། །
བྱ་ཁུ་ལོ་སྙིང་ལ་རྗེ་བོ། །
ཆུ་རྨ་ཆུ་ཤེལ་དཀར་མེ་ལོང་རེད། ། ཟླ་བཞི་བ་མིན་ན་མི་གྲགས་ཀི །
བྱ་རྨ་བྱ་ཤེལ་ཆུང་ཐིག་ལེ་རེད། ། ཚིག་སྙན་མོ་ཡིད་ནས་མི་བརྗེད་ཀི །
ཆུ་ཁམ་གསུམ་འཐུངས་ནོ་དྲན་ཤིང་རེད། ། ཟླ་བཞི་བའི་དབྱར་མགོ་ཚེས་ན། །
བྱ་ཁུ་ལོ་གྲགས་ན་ལོས་ཆོག །
སྡེ་ཆེན་པོ་ཤེལ་དཀར་མེ་ལོང་རེད། །
རོགས་ཆུང་ལོ་ཤེལ་ཆུང་ཐིག་ལེ་རེད། ། རོགས་ཆུང་ལོ་སྙིང་ལ་རྗེ་བོ། །
ཁ་ཚིག་གསུམ་བཤད་ནོ་དྲན་ཤིང་རེད། ། ས་ལ་ཡོག་མིན་ན་མི་ཐུག་ཀི །
ཚིག་སྙན་མོ་ཡིད་ནས་མི་བརྗེད་ཀི །
རྫ་ཁྱ་ཡག་གངས་རིའི་སྟོད་ཐུང་ཅན། ། ། ས་ལ་ཡོག་བརྒྱུད་ལེ་སོང་ན། །
འབྲོང་བྲེ་ལོ་དངུལ་གི་རུ་ཐུར་ཅན། ། རོགས་འུ་ཚོ་རྩེ་ན་ལོས་ཆོག །
འབྲོང་སྒོ་ཕྱུག་ཉན་རྒྱུ་དཀའ་མོ་རེད། །
དེ་ཡིན་རུང་སེམས་ནས་བརྗེད་མེད་ཡིན། ། བྱིའུ་འཇོལ་མོ་སྙིང་ལ་རྗེ་བོ། །
བྱ་ཁུ་ལོར་སེམས་ཁུར་མ་བྱེད། །
སྦྲ་མཐིང་སྨུག་གྲུ་བཞི་སྒོ་དར་ཅན། ། རླུང་བསེར་བུ་འཕྲིན་པ་བྱས་ན། །
མ་བུ་མོ་དུང་གི་སོ་སྒོ་ཅན། ། །
བྱ་འུ་གཉིས་གནས་ཚུལ་ལོས་གོ །
ཁྱིམ་བཟའ་ཚང་ཉན་རྒྱུ་དཀའ་མོ་རེད། །
དེ་ཡིན་རུང་སེམས་ནས་བརྗེད་མེད་ཡིན། ། ། རོགས་ཆུང་ལོ་སྙིང་ལ་རྗེ་བོ། །
མ་བུ་མོར་སེམས་ཁུར་མ་བྱེད། །
སྟོད་དབུས་གཙང་གྲུ་བཞི་གླིང་བརྒྱད་རེད། ། ། སྡེ་མི་ཁ་འཕྲིན་པ་བྱས་ན། །
གླིང་བརྒྱད་པོ་ཡིད་ལ་མི་ཡོང་གི ། རོགས་འུ་གཉིས་གནས་ཚུལ་ལོས་གོ།
ཇོ་སེར་བོ་ཡིད་ནས་མི་བརྗེད་ཀི །
བྱ་རྨ་བྱ་རྨ་ཆུ་ཁ་ན་ཡོད། །
སྡེ་ཆེན་པོ་གྲུ་བཞི་གླིང་བརྒྱད་རེད། ། སྒྲོ་ལྗང་སྨུག་ཇོ་བོའི་མདུན་ན་ཡོད། །
གླིང་བརྒྱད་པོ་ཡིད་ལ་མི་ཡོང་གི ། བྱ་དྲན་དུས་ཡིད་སེམས་སྡུག་སྤྱད་རེད། །
247



སྒྲོ་རིག་དུས་སྡུན་པ་ཤོར་སྤྱད་རེད། །
གནའ་དེང་མ་ཞིག་ཀི་དཔེ་རེད། །
རོགས་ཆུང་ལོར་ཐུག་འཕྲད་མེད་ནོ། །
རོགས་འུ་གཉིས་སྔོན་གི་ལས་རེད། །
རོགས་ཆུང་ལོ་ཐག་རིང་ཡུལ་ན་ཡོད། །
ཚིག་སྙན་མོ་རང་རང་སེམས་ན་ཡོད། ། །
རོགས་དྲན་དུས་ཡིད་སེམས་སྡུག་སྤྱད་རེད། །
འཕྲིན་རིག་དུས་སྡུན་པ་ཤོར་སྤྱད་རེད། །
རྫ་ཁྱ་ཡག་བུམ་པ་འདྲ་བོ། །
ངའི་ཡིད་ལ་དྲན་རྒྱུ་མེད་ཀི ། །
ནང་རྫ་ཆུ་གུར་ཀུམ་འདྲ་བོ། །
ནམ་ཡིན་རུང་བརྗེད་རྒྱུ་མེད་ཀི །
དུང་ལ་རི་ཡི་མགོ་ནས། །
བྱ་ཀ་ལ་པིང་ག་གྲགས་ཀི །
བྱ་དེ་ཡི་སྐད་ལ་ཉན་ན། །
ངས་དྲིན་ཆེན་ཕ་མ་དྲན་གི །
དྲིན་ཆེ་ཚུལ་སེམས་མ་ཤར་ན། །
དོན་དམ་པས་སྡུན་པ་འཆོར་གི །
ཡུལ་ཕ་མ་ལྷ་སྐུ་འདྲ་བོ། །
ངའི་ཡིད་ལ་དྲན་རྒྱུ་མེད་ཀི །
རོགས་ཆུང་ལོ་བུ་ཕྲུག་འདྲ་བོ། །
ནམ་ཡིན་རུང་བརྗེད་རྒྱུ་མེད་ཀི །
ཤིང་འབྲུ་ཤུག་རྩེ་བརྒྱའི་མགོ་ནས། །
བྱ་ཁུ་བྱུག་སྔོན་མོ་གྲགས་ཀི །
བྱ་དེ་ཡི་སྐད་ལ་ཉན་ན། ། །
ངས་ཞེ་མཐུན་ཆུང་ལོ་དྲན་གི །
འདང་ཞེ་རྩིས་སེམས་མ་ཤར་ན། །
དོན་དམ་པས་རྫུན་པ་འཆོར་གི །
དགུང་སྔོན་པོ་གྲུ་བཞི་གླིང་བརྒྱད་རེད། །
གླིང་བརྒྱད་པོ་ཡིད་ལ་དྲན་གི་མེད། །
འབྲུག་ཕོ་ཆུང་ཡིད་ནས་བརྗེད་ཀི་མེད། །
བརྗེད་ཀི་མེད་རུང་རིག་ཀི་མེད། །
ས་གར་སོང་ཕྱོགས་ན་གླེང་གི་ཡོད། །
སྟོད་གངས་དཀར་གངས་རི་མཐུག་ནོ། །
གནའ་དེང་མ་ཞིག་ཀི་དཔེ་རེད། །
འབྲོང་བྲེ་ལོར་ཐུག་འཕྲད་མེད་ནོ། །
འབྲོང་འུ་གཉིས་སྔོན་གི་ལས་རེད། །
ཕྱི་སྡེ་བ་གྲུ་བཞི་གླིང་བརྒྱད་རེད། །
གླིང་བརྒྱད་པོ་ཡིད་ལ་དྲན་གི་མེད། །
རོགས་དགའ་ལོ་ཡིད་ནས་བརྗེད་ཀི་མེད། །
བརྗེད་ཀི་མེད་རུང་རིག་ཀི་མེད། །
ས་གར་སོང་ཕྱོགས་ན་གླེང་གི་ཡོད། །
སྡེ་ཆེན་པོར་མི་ཁ་ངན་ནོ། །
248
བྱ་རྨ་བྱ་གསེར་གི་སྒོ་གོར་ཅན། །



གསེར་བུམ་པའི་ཁ་ན་ལྷུན་གྱིས་གྲུབ། །
སྒྲོ་བུམ་པའི་ཁ་ཡ་མ་གྲུབ་ན། །
སྒྲོ་ལྷུན་གྱིས་གྲུབ་ནོ་དྲན་ཤིང་རེད། །
བྱ་ཁུ་བྱུག་སྔོན་མོ་གྲགས་ཀི ། །
བྱ་དེ་ཡི་སྐད་ལ་ཉན་ན། །
ངས་ཞེ་མཐུན་ཆུང་ལོ་དྲན་གི །
འདང་ཞེ་རྩིས་སེམས་མ་ཤར་ན། །
དོན་དམ་པས་སྡུན་པ་འཆོར་གི །
རོགས་ཆུང་ལོ་ཁ་ཚིག་མགུར་མ་ཅན། །
མགུར་རོགས་ཀྱི་ཁ་ན་ལྷུན་གྱིས་གྲུབ། །
ཁྱིམ་གཅིག་ག་ལྷུན་གྱིས་མ་གྲུབ་ན། ། །
ཚིག་ལྷུན་གྱིས་གྲུབ་ནོ་དྲན་ཤིང་རེད། །
སྟོད་གཡུ་ལུང་ཟལ་མོའི་ནགས་ནས། །
ཤིང་ཡར་སྐྱེས་དགུང་ང་མཉམ་ཡོད། །
ཤིང་གཅོད་ཀི་སེམས་པ་མ་དགོས། །
ནགས་ལོ་མ་ལྷུང་ན་འགྱོད་ཀི །
བྱ་རྨ་བྱ་རྨ་ཆུ་ཁ་ན་ཡོད། །
སྒྲོ་ལྗང་སྨུག་ཇོ་བོའི་མདུན་ན་ཡོད། །
བྱ་དྲན་དུས་ཡིད་སེམས་སྡུག་སྤྱད་རེད། །
སྒྲོ་རིག་དུས་སྡུན་པ་ཤོར་སྤྱད་རེད། །
ས་སྡེ་ཆེན་རྩེ་རའི་གྲོང་ནས། །
ངས་ཞེ་མཐུན་རོགས་ཤིག་བཙལ་ཡོད། །
གཏམ་མི་ཁས་བཀར་ནི་མ་དགོས། །
ཚིག་སྡུག་མོ་བཤད་ན་འགྱོད་ཀི །
རོགས་ཆུང་ལོ་ཐག་རིང་ཡུལ་ན་ཡོད། །
ཚིག་སྙན་མོ་རང་རང་སེམས་ན་ཡོད། །
རོགས་དྲན་དུས་ཡིད་སེམས་སྡུག་སྤྱད་རེད། །
འཕྲིན་རིག་དུས་སྡུན་པ་ཤོར་སྤྱད་རེད། ། །
ང་གྱི་ལིང་གྱོ་རྒྱ་ཟེར་ནོ། །
སྒྲོག་ཁྲ་མོས་སུམ་སྒྲོག་བརྒྱབ་རུང་། །
རྒྱོའུ་རྒྱ་མོ་ཡིད་ནས་མི་བརྗེད། །
དུང་ལ་རི་ཡི་མགོ་ནས། །
བྱ་ག་ལ་པིང་ག་གྲགས་ཀི །
བྱ་དེ་ཡི་སྐད་ལ་ཉན་ན། །
ངས་དྲིན་ཆེན་ཕ་མ་དྲན་གི །
དྲིན་ཆེ་ཚུལ་སེམས་མ་ཤར་ན། །
དོན་དམ་པས་སྡུན་པ་འཆོར་གི །
ང་ཕ་བཟང་བུ་ཚ་ཟེར་ནོ། །
ཡུལ་ཕ་མས་འཀག་འགོག་བཏང་རུང་། །
རོགས་ཆུང་ལོ་ཡིད་ནས་མི་བརྗེད། །
གཟིག་ཐིག་ལེ་ཅན་པོར་དུངས་ཀི ། །
གཟིག་ཐིག་ལེ་ཅན་པོར་ལོས་དུངས། །
ལུས་ཕྲ་མོའི་རྒྱན་ཆ་འདི་རེད། ། །
ཤིང་འབྲུ་ཤུག་རྩེ་བརྒྱ་མགོ་ནས། །
249



རོགས་ཞེ་འདང་ཅན་པོ་དྲན་གི །
རོགས་ཞེ་འདང་ཅན་པོ་ལས་དྲན། །
ཚེ་གཅིག་ཀི་རྩེ་རོགས་འདི་རེད། །
སྟོད་སྤང་དཀར་ཐང་གི་ཡུ་མོ། །
ཤ་རྫ་ལུང་གཅིག་ན་ཡོད་དུས། །
རྩྭ་རྩི་ཏོག་མཉམ་ཟ་བྱས་ནོ། ། །
ཞེ་སྣང་བ་སྐྱིད་ཀི་མ་འདོད། །
ཤ་རྫ་མཐའ་ཆད་ལེ་སོང་ན། །
དོན་དམ་པས་དྲན་ནོ་ཁྱོད་རེད། །
གནམ་འདི་ན་སྐར་མ་གྲངས་མེད་ཡོད། །
གྲངས་མེད་གྲངས་ཀ་བལྟ་གི་མེད། །
ཁྱོད་ཐོ་རེངས་སྐར་ཆེན་ཟེར་ནོ། །
ཡིད་ཞིག་ན་བརྗེད་རྒྱུ་མེད་ཀི ། །
སྡེ་འདི་ན་རྩེ་རོགས་གྲངས་མེད་ཡོད། །
གྲངས་མེད་གྲངས་ཀ་བལྟ་གི་མེད། །
ཁྱོད་ཆུང་འདྲིས་རོགས་ལོ་ཟེར་ནོ། །
ཡིད་ཞིག་ན་བརྗེད་རྒྱུ་མེད་ཀི །
ས་སྡེ་ཆེན་དཀྱིལ་གི་རོགས་ལོ། །
སྡེ་གཅིག་ཀི་ནང་ན་ཡོད་དུས། །
རོགས་འུ་གཉིས་ཞེ་རྩིས་ཆེ་ནོ། །
ཞེ་སྣང་བ་སྐྱིད་ཀི་མ་འདོད། ། །
རོགས་སྡེ་མཐའ་ཆད་ལེ་སོང་ན། །
དོན་དམ་པས་དྲན་ནོ་ཁྱོད་རེད། །
བྱ་ཁུ་ལོ་སྙིང་ལ་རྗེ་བོ། །
ཁྱོད་མ་འཕུར་འདུག་ཐབས་ཨེ་ཡོད། །
ཁྱོད་མ་འཕུར་འདུག་ཐབས་མེད་ན། །
ནགས་རྒྱ་རྫོང་མཐུག་རུང་མི་དགའ་གི །
མགོར་སིལ་ཏོག་ཐོགས་རུང་མི་སྐྱིད་ཀི །
བྱ་དྲན་ནས་ཉི་མ་མི་ཆོད་ཀི ། །
མཚོ་རང་གྲུབ་མཚོ་མོའི་ཁ་ནས། །
ཉ་རང་གྲུབ་གསེར་མ་གཤོག་དྲུག །
གཤོག་བརྒྱངས་ངེ་མཚོ་མཐར་བུད་ནོ།
དྲན་བཏང་ན་དྲན་པའི་དཀྱིལ་རེད། །
དར་སྔོན་པོས་བཀག་འགོག་བྱས་ནོ། །
ཤི་སོང་རུང་བརྗེད་རྒྱུ་མེད་ཀི །
རོགས་ཆུང་ལོ་སྙིང་ལ་རྗེ་བོ། །
ཁྱོད་མི་འགྲོ་འདུག་ཐབས་ཨེ་ཡོད། །
ཁྱོད་མི་འགྲོ་འདུག་ཐབས་མེད་ན། །
ནང་ན་ཟླའི་དཀྱིལ་ནས་མི་དགའ་གི །
ཡུལ་ཕ་མས་གཅེས་རུང་མི་སྐྱིད་ཀི །
རོགས་དྲན་ནས་ཉི་མ་མི་ཆོད་ཀི ། །
250
སྡེ་རང་གྲུབ་སྡེ་ཆེན་དཀྱིལ་ནས། །
རོགས་རང་གྲུབ་མེ་ཏོག་འདྲ་བོ། །
ཁ་བགད་ལེ་སྡེ་མཐར་བུད་ནོ། །
དྲན་བཏང་ན་དྲན་པའི་དཀྱིལ་རེད། །
ཡུལ་ཕ་མས་བཀག་འགོག་བྱས་ནོ། །
ཤི་སོང་རུང་བརྗེད་རྒྱུ་མེད་ཀི ། །



སྟོད་བྲག་དཀར་སྤྲེའུ་རྫོང་ཀླད་ནས། །
བྱ་སྒྲོལ་མའི་སྐད་སྙན་གྲགས་ཀི །
བྱ་དེ་ཡི་སྐད་ལ་ཉན་ན། །
ངའི་འཕུར་གྲོགས་ཁུ་བྱུག་དྲན་གི །
བྱ་དྲན་རུང་རྒྱ་གར་ཡུལ་རེད། །
རོགས་ཞེ་མཐུན་ཞེ་འདང་ཅན་པོ། །
ངའི་ཡིད་ལ་བརྒྱ་རེ་འཆར་གི །
དེའི་ཁ་ཚིག་ལྷོད་ཤ་ཅན་པོ། །
ངའི་ཡིད་ནས་བརྗེད་རྒྱུ་མེད་ཀི །
རྨ་ཕ་རིའི་སྡེ་ཆེན་གྲོང་ནས། །
མ་ཞིག་ཀི་ལ་གཞས་ལེན་གི །
མ་དེ་ཡི་སྐད་ལ་ཉན་ན། །
ངའི་ཆུང་འདྲིས་རོགས་ལོ་དྲན་གི །
རོགས་དྲན་རུང་ཕ་མའི་རྩིབ་རེད། །
མཚོ་སྔོན་པོ་ཚྭ་མཚོ་ཁ་ནས། །
བྱ་ངང་བས་ངང་ཕྲུག་ཁྲིད་ལེ། །
མཚོ་སྔོན་པོར་སྐོར་ར་བརྒྱབ་ན། །
ཞེ་བསམ་པས་ཡིད་སེམས་སྐྱོ་གི །
དོན་དམ་པས་ཕ་མ་དྲན་གི །
དུང་ལ་རི་ཡི་མགོ་ནས། ། །
ཕྱི་རྟ་བརྒྱས་སྒ་ཆ་ངོམ་ན། །
ངའི་ཞོན་རྟ་ཡིད་ལ་དྲན་གི །
སྡེ་ཆེན་པོ་རྩེ་ར་ནང་ནས། ། །
རོགས་ན་ཟླས་ལ་གཞས་བླངས་ངེ་། །
གྲོང་རྩེ་བར་རྩེ་མགོ་བསླངས་ན། །
ཞེ་བསམ་པས་ཡིད་སེམས་སྐྱོ་གི །
དོན་དམ་པས་ཆུང་འདྲིས་དྲན་གི །
རྨ་ཕ་རིའི་སྡེ་ཆེན་དཀྱིལ་ནས། །
ཕྱི་ན་ཟླས་སྣང་བ་ངོམ་ན། ། །
ངའི་རོགས་ལོ་ཡིད་ལ་དྲན་གི །
བྱེའུ་འཇོལ་མོ་ནགས་ན་མེད་ཀི །
བྱེའུ་འཇོལ་མོ་ནགས་ན་ཡོད་ན། །
ནངས་སྔ་མོ་སིང་སེ་གྲགས་ག ། །
དགོང་ཕྱི་དྲོ་ཤགས་སེ་འབབ་བ། །
སྟོད་དབུས་གཙང་ཆོས་ར་ནང་ནས། །
ཆོས་ཡུམ་ཆེན་གདོང་དར་ཅན་པོ། ། །
ངའི་ཡིད་ལ་བརྒྱ་རེ་འཆར་གི །
དེའི་ཁ་ཡིག་གསེར་བྲིས་མ་བོ། །
ངའི་ཡིད་ནས་བརྗེད་རྒྱུ་མེད་ཀི །
རོགས་འདང་ཆེན་སྡེ་ན་མེད་ཀི །
རོགས་འདང་ཆེན་སྡེ་ན་ཡོད་ན། །
ནངས་སྔ་མོ་ཤ་སེ་འགྱོ་བ། །
དགོང་ཕྱི་དྲོ་ས་སེ་ཐོན་ན། །
-
-
--
-
-
སྡེ་ཆེན་པོ་རྩེ་ར་ནང་ནས། །
-
-
251



ཤར་རྫ་རི་མཐོན་པོའི་མགོ་གི །
རྭ་ཆ་བརྒྱད་ཤ་བོ་བསམས་མེ། །
ང་མ་བསྡད་དཀྲིས་གསུམ་བརྒྱབ་རུང༌། །
རྫ་མཐོ་ཡེ་ཤ་བོ་མི་རིག་ཀི །
ཤ་བསམས་ན་སེམས་ཁ་མི་བདེ་གི །
སྡེ་ཆེན་པོ་སྡེ་ཆེན་དཀྱིལ་ནས། །
ནང་ན་ཟླ་རྩེ་རར་འཛོམས་གི །
ནང་ན་ཟླ་རྩེ་རར་འཛོམས་ན། །
ངས་ཆུང་འདྲིས་རོགས་ལོ་དྲན་གི །
རོགས་ཆུང་ལོའི་ཞེ་འདང་བསམས་ན། །
ཤ་མཆིན་པའི་སྟེང་འོག་བརྗེ་གི །
སྡེ་ཆེན་པོ་སྡེ་ལུང་དཀྱིལ་གི །
རོགས་ཞེ་འདང་ཅན་པོ་བསམས་མེ། །
ང་མ་བསྡད་དཀྲིས་གསུམ་བརྒྱབ་རུང་། །
སྡེ་མི་ཁས་རོགས་ལོར་མི་ཐུག་ཀི ། །
རོགས་བསམས་ན་སེམས་ཁ་མི་བདེ་གི །
བྱེའུ་འཇོལ་མོ་གསེར་སྒྲོ་ལྗང་ཁུ་ཅན། །
ཁྱོད་འཇོལ་མོ་འཕུར་གི་ཕྱི་ཉིན་ནས། །
བྱ་ཁུ་ལོས་ཉི་མ་མི་ཆོད་ཀི །
ཞེ་སྡུག་གེ་དབྱར་དགུན་མི་ཤེས་གི །
ནགས་འདི་ནས་བསྡད་ན་མི་འདོད་ཀི །
ཐང་ཁ་ཞེང་ཅན་པོ་རིག་ན།
རྐྱང་ཁ་རྔོག་ཅན་པོ་དྲན་གི །
རྐྱང་དྲན་རུང་གང་གི་གང་རེད། །
མ་བུ་མོ་ཁ་ཚིག་ལྷོད་ཤ་ཅན། །
ཁྱོད་བུ་མོ་སོང་གི་ཕྱི་ཉིན་ནས། །
སྟག་ཤ་རས་ཉི་མ་མི་ཆོད་ཀི །
ཞེ་སྡུག་གེ་ཉིན་མཚན་མི་ཤེས་གི །
གྲོང་འདི་ནས་བསྡད་ན་མི་འདོད་ཀི །
སྡེ་ཁ་ཞེང་ཅན་པོ་རིག་ན། །
རོགས་ཁ་ཚིག་ཅན་པོ་དྲན་གི །
རོགས་དྲན་རུང་གང་གི་གང་རེད། །
ཤར་དུང་ལ་རི་གི་མགོ་ནས། །
བྱ་ཁུ་ལོ་སིང་སེ་གྲགས་ཀི ། །
ཁྱོད་འདི་ཡེ་གྲགས་ཀི་བསྡད་ན། །
ངས་དྲིན་ཆེན་ཕ་མ་དྲན་གི །
ཡུལ་ཕ་མའི་དྲིན་ལན་བསམས་ན། །
མིག་མ་བཙུམ་མཆི་མ་འཆོར་གི །
ངས་མདང་གསུམ་རྨི་ལམ་ཐེངས་གསུམ་རྨིས། །
མི་ལམ་མགོ་མར་རྟ་ཞིག་ཉོས། །
རྟ་གྱོ་རྒྱུར་སྒ་ཁྱ་བསྟད་ནི་རྨིས། །
གློ་ཉི་ཐིག་འདྲ་ཞིག་འཐེན་ནི་རྨིས། །
སྲབ་སྐར་ཆེན་འདྲ་ཞིག་བསྐོན་ནི་རྨིས།
ངས་མདང་གསུམ་རྨི་ལམ་ཐེངས་གསུམ་རྨིས། །
རྨི་ལམ་མགོ་མར་རོགས་ལ་ཐུག །
252



.
ཁ་བགད་ལེ་ཚིག་རྩེ་བྱེད་ནི་རྨིས། །
མགོ་སྔས་ཐོག་གཅིག་ནས་མཐུན་ནི་རྨིས། །
ཚིག་དོན་ཐོག་གཅིག་ག་བཞག་ནི་རྨིས། ། །
ལོ་ཟླ་བ་ཟེར་ནི་མིན་འདྲ། །
ཞག་འགའ་རེར་མ་ཐོན་བཏང་ན། །
རོགས་ཆུང་ལོའི་སེམས་འཛིན་དེ་བྱོས། །
རྫ་ཁ་རི་ཡག་གི་ཁ་ལམ་ནས། །
སྨུག་ཤ་ལེར་འགྲོ་ནོ་འབྲོང་མོ་རེད། །
ན་མེ་ཏོག་ཡག་ཀི་རྫོང་ནང་ནས། །
རྩྭ་ཁམ་གང་ཟས་ནོ་དྲན་ཤིང་རེད། །
ངའི་ཡ་ཆུང་གངས་དཀར་སེམས་ན། །
ཚིག་དོན་ཆེན་དོན་ཆུང་གཉིས་ཡོད། །
ཚིག་དོན་ཆེན་བཤད་ལ་ཁྱོད་རྩེ། །
ལོ་ཟླ་བ་ཟེར་ནི་མིན་འདྲ། །
ཞག་འགའ་རེར་མ་ཐོན་བཏང་ན། །
རོགས་ཆུང་ལོའི་སེམས་འཛིན་དེ་བྱོས། །
སྡེ་ཁ་རུ་ཡག་ཀི་ཁ་ལམ་ནས། །
ཞེ་ལྷོད་ལེ་རྩེ་ནོ་རོགས་ལོ་རེད། །
སྤང་མེ་ཏོག་ཡག་ཀི་གདན་སྟེང་ནས། །
ཁ་ཚིག་གསུམ་བཤད་ནོ་དྲན་ཤིང་རེད། །
སྡོང་རྣམ་པ་སྣ་ཚོགས་མགོ་ནས། །
བྱ་རྣམ་པ་སྣ་ཚོགས་གྲགས་ཀི ། །
འདང་བརྒྱབ་ན་ཉན་འདོད་མེད་ཀི །
བྱ་ཁུ་ལོའི་གསུང་སྙན་དྲན་གི །
ང་ས་གི་རི་ནས་བལྟས་ན། །
ཁྱོད་ས་གི་རི་རྒྱུད་རིག་གི །
བྱ་འདྲ་འདྲའི་གཤོག་རྩལ་མེད་ཀི ། །
བྱ་འདྲ་འདྲའི་གཤོག་རྩལ་ཡོད་ན། །
ངས་གཤོག་དྲུག་དགུང་ང་བརྐྱངས་ངེ་། །
ཁྱོའི་ས་དེར་སྐོར་གསུམ་ལས་རྒྱག །
སྡེ་ཆེན་པོ་ཚོ་དྲུག་གླིང་ནས། །
གླུ་རྣམ་པ་སྣ་ཚོགས་ལེན་གི །
འདང་རྒྱབ་ན་ཉན་འདོད་མེད་ཀི །
རོགས་དགའ་ལོའི་ཞེ་འདང་དྲན་གི །
ང་ས་གི་སྡེ་ནས་བལྟས་ན། །
ཁྱོད་ས་གི་སྡེ་རྒྱུད་རིག་ཀི ། །
རྟ་འདྲ་འདྲའི་བང་རྩལ་མེད་ཀི །
རྟ་འདྲ་འདྲའི་བང་རྩལ་ཡོད་ན། །
རྒྱུག་གོམ་པ་གོམ་ཆེན་བླངས་ངེ་། །
ཁྱོའི་ས་དེར་སྐོར་གསུམ་ལོས་རྒྱག །
ངའི་རྐེད་པ་རྡོ་རྗེ་ལུས་ན། །
གོས་སྐེ་རགས་ས་རྙིང་གཉིས་ཡོད། །
གོས་སོ་མ་གྲོལ་ལ་ཁྱོད་བཅིངས། ། །
མཚོ་སྔོན་པོ་དུང་དཀར་གཡས་འཁྱིལ་རེད། །
བྱ་ངང་བ་དུང་བྱ་དཀར་པོ་རེད། །
253



བྱ་གྲགས་ནོ་དུང་དཀར་བུས་འདྲ་རེད། །
བྱ་ངང་བ་ཡིད་ནས་བརྗེད་མེད་རེད། ། །
གུར་དཀར་པོ་དུང་དཀར་གཡས་འཁྱིལ་རེད། །
རོགས་ཆུང་ལོ་སྒྲོལ་མ་དཀར་མོ་རེད། །
ཚིག་བཤད་ནོ་རྗེ་བཙུན་མགུར་མ་རེད། །
རོགས་ཆུང་ལོ་སེམས་ནས་བརྗེད་མེད་རེད། །
སྟག་ཤ་ར་སྙིང་ལ་རྗེ་བོ། །
ངའི་ཕ་ས་སྡེ་ཆེན་གྲོང་ཡིན། །
མ་བུ་མོ་སྙིང་ལ་རྗེ་བོ། །
ཁྱོའི་མ་ས་རང་སྡེ་གྲོང་རེད། །
བརྒྱ་ལན་གཅིག་འཁོར་རེ་ཐོན་དུས། །
བློས་མི་ཆོད་དྲན་ཤིང་སྐྱ་མོ། །
དོན་དམ་པའི་རོགས་ལོ་ཁྱོད་རེད། །
ཡར་བལྟས་གི་དགུང་སྔོན་གནམ་ནས། །
ཞག་ཉིན་མཚན་མེད་ལ་ཉན་ནོ། ། །
སྤྲིན་དཀར་ནག་བར་གི་འབྲུག་རེད། །
ལོ་ཟླ་བའི་བརྗེད་རྒྱུ་མེད་ནོ། །
ཟླ་བཞི་བའི་སྦྲང་ཆར་ཁྱོད་རེད། །
ངའི་བློ་རྟ་གྱི་ལིང་གྱོ་རྒྱུ། །
རྟ་ཉོ་དུས་ཐོ་རུ་རྔོག་བླངས་ཡིན། །
རྟ་བཙོང་དུས་ཕོག་བཞི་གཅིག་ཀ་ཡིན། །
རྟ་བཙོང་གི་ཕྱི་ཉིན་ཕྱི་དྲོ་ནས། །
རྟ་དྲན་ནས་ཉི་མ་མི་ཆོད་ཀི ། །
ཞེ་སྡུག་གེ་ཉིན་མཚན་མི་ཤེས་གི །
མར་བལྟས་གི་ཚོ་དྲུག་གླིང་ནས། །
ཞག་ཉིན་མཚན་མེད་ལ་ཉན་ནོ། །
ས་སྡེ་ཆེན་རྩེ་བ་རོགས་རེད། །
ལོ་ཟླ་བའི་བརྗེད་རྒྱུ་མེད་ནོ། །
ལོ་བཅོ་ལྔའི་རོགས་ལོ་ཁྱོད་རེད། །
ངའི་རྩེ་རོགས་ཞང་བཟང་ཚ་མོ། །
རོགས་འགྲོགས་དུས་ལྔ་གསུམ་བཅོ་ལྔ་ཡིན། །
གནས་འགྲོ་དུས་དྲུག་གསུམ་བཅོ་བརྒྱད་ཡིན། །
ཁྱོད་སོང་གི་ཕྱི་ཉིན་ཕྱི་དྲོ་ནས། །
ཁྱོད་དྲན་ནས་ཉི་མ་མི་ཆོད་ཀི །
ཞེ་སྡུག་གེ་ཉིན་མཚན་མི་ཤེས་གི །
བྱ་ཁུ་ལོ་སྙིང་ལ་རྗེ་བོ། །
ངའི་ཕ་ས་རྒྱ་གར་ཡུལ་ཡིན། །
བྱེའུ་འཇོལ་མོ་སྙིང་ལ་རྗེ་བོ། །
ཁྱོའི་མ་ས་རྒྱ་རྫོང་ནགས་རེད། །
བརྒྱ་ལན་ཚིག་འཁོར་རེ་ཐོན་དུས། །
བློས་མི་ཆོད་དྲན་ཤིང་ཁེར་མོ། །
དོན་དམ་པའི་ཤིང་ལོ་ཁྱོད་རེད། །
རྟ་དྲན་གི་ལོ་རྒྱུས་བཤད་ན། །
ཡར་བལྟས་གི་བྱང་ལམ་མཚམས་ནས། །
ངས་འདོ་སིང་གྲོ་རྒྱ་དྲན་ནས། །
ངའི་སྲབ་སྐྱོགས་བཏང་ལྷོད་ཤོར་དུས། །
ནང་རྟ་བརྒྱས་ལྟད་མོ་ལྟ་གི །
254



རོགས་དྲན་གི་ལོ་རྒྱུས་བཤད་ན། །
མར་བལྟས་གི་རྩེ་ར་ནང་ནས། ། །
ངའི་ཞེ་མཐུན་རོགས་ལོ་དྲན་ནས། །
ངའི་ལ་ལ་བཏང་ལྷོད་ཤོར་དུས། །
ནང་ན་ཟླས་ལྟད་མོར་ལྟ་གི །
ས་འདི་ནས་རོགས་ཤིག་འགྲོགས་ཡོད། །
དུས་དེང་སང་རྩེ་ར་རིག་ན། །
གནའ་དེང་མའི་རོགས་ལོ་དྲན་གི །
ཞེ་ལྷོད་ལེ་ཚིག་གསུམ་བཤད་རྒྱུ། །
རྟ་འདོ་བ་དྲན་དྲན་གླེང་གླེང་ཞིག །
རྟ་གཞན་པ་མ་དྲན་མ་གླེང་ཟིག །
དེ་ཨེ་བདེན་མི་བདེན་འདོད་བཏང་ན། །
སྟོད་སྤང་དཀར་ཁ་རི་བརྒྱུད་ལ་ཤོག །
རྒྱོའུ་རྒྱ་མོར་ལམ་ནས་ཐུག་རྒྱུ་རེད། ། །
འདྲི་མི་དགོས་ཚུར་ར་བཤད་རྒྱུ་རེད། །
ཤིང་གསོམ་དཀར་སྡོང་བོ་མགོ་ནས། །
བྱ་ཁུ་ལོ་ཐེངས་གསུམ་གྲགས་ཀི །
བྱ་དེ་ཚོའི་སྐད་ལ་ཉན་ན། །
ཆོས་སློབ་ཀྱི་བླ་མ་དྲན་གི །
དོན་དམ་པས་མཇལ་ན་འདོད་ཀི །
རོགས་ཆུང་ལོ་དྲན་དྲན་གླེང་གླེང་ཞིག །
རོགས་གཞན་པ་མ་དྲན་མ་གླེང་ཟིག །
དེ་ཨེ་བདེན་མི་བདེན་འདོད་བཏང་ན། །
གྲོང་ཁ་རི་ཉུག་ག་བུད་ལ་ཤོག །
ནང་ན་ཟླར་ལམ་ནས་ཐུག་རྒྱུ་རེད། །
འདྲི་མི་དགོས་ཚུར་ར་བཤད་རྒྱུ་རེད། །
ས་སྡེ་ཆེན་རྩེ་ར་ནང་ནས། །
རོགས་ཆུང་ལོས་ཚིག་གསུམ་བཤད་ཀི །
རོགས་འདི་ཚོའི་སྐད་ལ་ཉན་ན། །
ངས་དེང་མའི་ཆུང་འགྲོགས་དྲན་གི །
ཞེ་བསམ་པས་རྩེ་ན་འདོད་ཀི ། །
ཆུ་རྨ་ཆུ་དྭངས་མོ་དལ་འབབ་རེད། །
བྱ་རྨ་བྱ་ཁ་ན་ཁེར་བོ་རེད། །
ང་ཁེར་བོས་ཉི་མ་མི་ཆོད་ཀི ། །
བྱ་འཕུར་གྲོགས་མེད་ནི་མ་རེད་དྲ། །
ངས་བྱ་རྒྱལ་གླག་མོ་བསམ་ནི་ཡིན། །
གནའ་དེང་མའི་དེང་མ་ཞིག་ག །
ས་འདི་ནས་དགོན་ཞིག་བཏབ་ཡོད། །
དུས་དེང་སང་དགོན་ཤུལ་རིག་ན། །
ངས་དེང་མའི་དགོན་པ་དྲན་གི །
ཞྭ་ཕུད་ལེ་ཕྱག་གསུམ་འཚལ་རྒྱུ། །
སྡེ་ཆེན་པོ་མར་ཁུ་རང་འཁྱིལ་རེད། །
རོགས་ཆུང་ལོ་སྡེ་ན་ཁེར་བོ་རེད། །
ང་ཁེར་བོས་ཉི་མ་མི་ཆོད་ཀི །
ངས་རྩེ་རོགས་མེད་ནི་མ་རེད་དྲ། །
གནའ་དེང་མའི་དེང་མ་ཞིག་ག །
255



ངས་ཞེ་མཐུན་རོགས་ལོ་བསམ་ནི་ཡིན། །
ངའི་འཕུར་གྲོགས་གླག་མོ་དྲན་གི །
བྱ་ཁུ་ལོ་སྙིང་ལ་རྗེ་བོ། །
ཁྱོད་མེད་ན་དབྱར་དགུན་མི་ཤེས་གི །
བྱ་གཞན་པ་མེད་ནི་མ་རེད་དྲ། ། །
བྱ་ཁུ་ལོའི་གསུང་སྙན་ལྷག་པ་རེད། །
ཁྱོད་སྡེ་ཆེན་རྩེ་བ་རོགས་ལོ། ། །
ས་སྡེ་ཆེན་གྲོང་ནས་རྩེ་གི །
ཕྱི་སྡེ་རི་བརྒྱུད་ལེ་རྩེ་ན། །
ངའི་རྩེ་རོགས་དགའ་ལོ་དྲན་གི །
རོགས་ཆུང་ལོ་སྙིང་ལ་རྗེ་བོ། །
ཁྱོད་མེད་ན་ཉིན་ནུམ་མི་ཤེས་གི །
རོགས་གཞན་པ་མེད་ནི་མ་རེད་དྲ། ། །
རོགས་ཆུང་ལོའི་ཞེ་འདང་ལྷག་པ་རེད། ། །
རྫ་ཁྱ་ཡག་བརྒྱུད་ལེ་འགྲོ་དུས། །
སྟོད་རྫ་རི་སྨུག་ཀིས་བཟུང་ན། །
ཞེ་བསམ་པས་སྨྲེང་པ་སྐྱེས་གི །
དོན་དམ་པས་འབྲོང་མོ་དྲན་གི །
མཛོ་ཁྱུང་དཀར་གསེར་ར་བརྗེ་དུས། །
མཛོ་མི་དྲན་ཟེར་ནོ་རྫུན་རེད། །
མཛོ་ཁ་སང་བཙོང་གི་དེ་རིང་། །
མཛོ་རིག་འདྲ་རིག་ན་དྲན་གི །
སྒྲ་རིག་འདྲ་རིག་ན་གླེང་གི །
ས་སྡེ་ཆེན་བརྒྱུད་ལེ་འགྲོ་དུས། །
ནང་ན་ཟླ་སྡེ་ཡ་ཚོགས་ན། ། །
ཞེ་བསམ་པས་སྨྲེང་པ་སྐྱེས་གི །
དོན་དམ་པས་རོགས་ལོ་དྲན་གི །
རོགས་ཆུང་ལོ་སྡེ་རི་བརྒྱུད་དུས། །
རོགས་མི་དྲན་ཟེར་ནོ་རྫུན་རེད།
རོགས་ཁ་སང་སོང་གི་དེ་རིང་། །
རོགས་རིག་འདྲ་རིག་ན་དྲན་གི །
ཚིག་རིག་འདྲ་གོ་ན་གླེང་གི །
བྱ་རྒོད་པོས་མི་སྐད་མི་གོ །
བྱ་རྒོད་པོས་མི་སྐད་གོ་ན། །
བྱ་རྒོད་པོའི་གཤོག་སྣེ་སྟེང་ང་། །
ཕོ་ང་ཚོའི་སེམས་གཏམ་བྲིས་ཡེ། །
མ་ཁྱོད་ཚོར་བསྐུར་ན་འདོད་ཀི །
ཁྱོད་བྱ་རྒྱལ་ཐང་དཀར་རྒོད་པོ། །
དགུང་ནམ་འཕང་བསྟད་ལེ་འཕུར་གི །
དགུང་ནམ་འཕང་བསྟད་ལེ་འཕུར་ན། །
256
དགུང་སྔོན་པོར་ཐེམ་སྐས་མེད་ཀི །
དགུང་སྔོན་པོར་ཐེམ་སྐས་ཡོད་ན། །
ང་སྐས་རྐང་གོང་མར་བུད་ལེ། །
ཤེལ་རྒྱང་མཐོང་རྒྱང་ཤེལ་ནང་ནས། །



རོགས་ཁྱོད་ཚོར་བལྟས་ན་འདོད་ཀི ། །
ཆུ་རྨ་ཆུ་གཡུ་འབྲུག་ཚང་ཉལ། །
ངས་མ་བསམ་བཏང་ན་དྲག་ཀི །
གཅིག་བསམ་དུས་སྐོམ་པ་སྐྱེས་གི །
སྨད་རྒྱ་ནག་ཚོང་ར་ནང་ནས། །
གོས་ཉོ་དུས་རོགས་ལོ་དྲན་གི །
གོས་གོན་དུས་དངན་པ་ཤོར་གི །
ཁྱིམ་གཅིག་ཀི་སྨོན་ལམ་མེད་ན། །
གོས་མཉམ་གོན་བྱེད་རྒྱུ་དཀའ་གི །
ས་བཀྲ་ཤིས་ཁྲི་སྒོ་གཞུང་ནས། །
ངའི་ཞེ་མཐུན་ན་ཟླའི་དགའ་ལོ། །
ངས་མ་བསམ་བཏང་ན་དྲག་ཀི །
གཅིག་བསམ་དུས་དུངས་པ་སྐྱེས་གི །
སྡེ་ཆེན་པོ་རྩེ་ར་ནང་ནས། །
ཇ་སྐོལ་དུས་རོགས་ལོ་དྲན་གི །
ཇ་འཐུང་དུས་དངན་པ་ཤོར་གི །
ཁྱིམ་གཅིག་ཀི་སྨོན་ལམ་མེད་ན། །
ཇ་མཉམ་འཐུང་བྱེད་རྒྱུ་དཀའ་གི །
ས་སྤང་དཀར་ཀླད་ལ་འགྲོ་ནི་ཚོ། །
ངས་སྤང་དཀར་རྟ་བོར་སྐད་ཅིག་གཏོང་། །
རྟ་རྟ་མང་རྒྱབ་ནས་མི་ལོབ་ཀི །
ས་བྱང་ལམ་མཚམས་ནས་མི་སྐྱིད་ཀི །
རྟ་བསམས་ན་ཉི་མ་མི་ཆོད་ཀི །
སྟོད་སྟོད་ནས་ཉི་མ་ཤར་ན། །
སྨད་སྨད་ནས་རྨ་དར་ཞུ་གི ། །
ཚོད་ཚོད་ལ་རྨ་བྱ་དྲན་གི །
བྱ་དྲན་ནོ་འདང་རེ་བརྒྱབ་ན། །
སེམས་རྨ་སྟོད་ཐུར་ར་འཁྱམས་གི །
ས་རང་ཕྱོགས་ཡུལ་ལ་འགྲོ་ནི་ཚོ། །
ངས་ན་ཟླའི་ཆུང་ལོར་སྐད་ཅིག་གཏོང་། །
ང་མི་མང་རྒྱབ་ནས་མི་ལོབ་ཀི །
སྡེ་ཆ་མེད་དཀྱིལ་ནས་མི་སྐྱིད་ཀི ། །
རོགས་བསམས་ན་ཉི་མ་མི་ཆོད་ཀི །
སྟོད་སྟོད་ནས་རྩེ་བ་ཚོགས་ན། །
སྨད་སྨད་ནས་རོགས་ལོ་འདུས་གི །
ཚོད་ཚོད་ལ་རོགས་ལོ་དྲན་གི །
རོགས་དྲན་ནོ་འདང་རེ་བརྒྱབ་ན། །
སེམས་ན་ཟླ་རོགས་ག་འཁོར་གི །
དགུང་ཨ་སྔོན་ཨ་དབྱིངས་དཀྱིལ་ནས། །
རྒོད་ཐང་དཀར་ནམ་འཕང་བསྟོད་ཀི །
དགུང་ནམ་འཕང་ཇེ་མཐོ་གཏོང་གི །
ངས་རྩ་བའི་བླ་མ་དྲན་གི །
སྐུ་དེང་སང་མི་བཞུགས་བསམ་ན། །
མིག་ཁྱ་ཆེན་ཆུ་མས་བཀང་གི །
ས་གཡུ་ལུང་གསེར་གཞོང་ཁུག་ནས། །
257



ཡིད་དད་པ་མ་འགྱུར་བསྡད་ན། །
སྐུ་ཉིན་ཞིག་ལོས་འཁྲུངས་འདོད་ཀི ། །
རོགས་དེང་སང་རྩུབ་ན་མེད་ན། །
| ཞེ་ཡ་ཆུང་སྨུག་ཆུང་འ ཐིབས་ཀི །
འདང་ཞེ་རྩིས་མ་འགྱུར་སྡད་ན། །
རོགས་ཉིན་ཞིག་ལོས་ཐུག་འདོད་ཀི །
དབྱར་དྲུག་གའི་མེ་ཏོག་མགོ་ནས། །
འབུ་སྦྲང་མས་གཡས་དཀྱིལ་རྒྱག་ཀི །
ངས་འདང་ཆེན་རོགས་ལོ་དྲན་གི །
258



བརྒྱད་པ། སེམས་སྨྲེང་བའི་སྐོར།
ཁྱ་གྱིག་གེ་འདུག་ནོ་ཁྲི་ཀ་རེད། །
སྨུག་ཤོལ་ལེ་བཤར་ནོ་མཛོ་ཆུང་རེད། །
མཛོ་བཤར་བ་ཁ་སང་དེ་རིང་རེད། །
ཁལ་ལྗིད་མོ་བཀལ་ནོ་དྲན་ཤིང་རེད། །
ལམ་སྐྱ་མོ་རིག་དུས་གླེང་སློང་རེད། །
རོགས་ཆུང་ལོ་སྙིང་ལ་སྙིང་རྗེ་གི །
ཚིག་སྙན་མོ་བློ་ལ་བློར་འབབ་ཀི །
གླིང་མི་ཁའི་འཁོར་ཕྱོགས་བཙོག་གེ །
ཚིག་བཤད་དབང་ཆེ་སྟེར་འདོད་ན། །
ཞེ་སྡུག་ནི་ལ་ཁ་སྨེང་གི ། །
ཁྱ་ཤོལ་ལེ་འདུག་ནོ་སྡེ་བ་རེད། །
འཛུམ་གྱི་ལེར་འགྲོ་ནོ་རོགས་ལོ་རེད། །
རོགས་སོང་བ་ཁ་སང་དེ་རིང་རེད། །
སྡེ་ཆེན་པོ་རིག་དུས་དྲན་ཤིང་རེད། །
ཚིག་སྐད་སྐུར་བྱས་ནོ་གླེང་སློང་རེད། །
སྤྲིན་ལྷོ་ཕྱོགས་མཚམས་ནས་བསྡད་ན། ། །
འབྲུག་བྱང་ཤར་མཚམས་ནས་ལོས་ཡོང་། །
འུ་གཉིས་ཀའི་བར་བ་ཆར་རེད། །
ཆར་ཟིལ་མ་རེ་རེ་བབས་ན། །
འབྲུག་རེ་རེ་གླེང་ན་དཔེ་རེད། །
ལུག་གཡང་དཀར་སྙིང་ལ་སྙིང་རྗེ་གི །
བལ་ཁ་ཆུ་བློ་ལ་བློར་འབབ་ཀི །
སྦྱང་དར་མ་བསམ་པ་བཙོག་གེ ། །
བལ་འབྲེག་དབང་ཆེ་སྟེར་འདོད་ན། །
ཞེ་སྡུག་ནི་ལ་ཁ་གླེང་གི །
ཁྱོད་རང་སྡེ་དཀྱིལ་ནས་བསྡད་ན། །
ང་སྡེ་ཆེན་གྲོང་ནས་ལོས་ཡོང་། །
འུ་གཉིས་ཀའི་བར་བ་འཕྲིན་རེད། །
འཕྲིན་རེ་རེ་བསྐུར་རེ་ཐོན་ན། །
རོགས་རེ་རེ་གླེང་ནོ་དཔེ་རེད། །
259



ཡར་བལྟས་གི་སྤང་དཀར་ཐང་ནས། །
རྟ་འདོ་བས་ཟིལ་རྩྭ་ཟ་གི ། །
དེའི་བར་ནས་སྒ་ཆ་བསྟད་ན། །
རྟ་འདོ་བས་དངན་པ་འཐེན་གི །
འཐེན་མི་དགོས་འདོ་བ་ང་ཉོན། ། །
རྩྭ་རམ་དཀར་ཟ་ཡ་ཚེ་གཅིག་རེད། །
གླེང་མི་དགོས་ཟེར་ནོ་དེ་དོན་ཡིན། །
ཞིང་ཆུ་མའི་འབྲེག་མཚམས་ཕྱེས་ཡོད། །
འབྲེག་མ་ཐུབ་སེམས་གི་གླེང་རེད། །
ནས་དྲུག་མང་སྙེ་མ་བསམ་ན། ། །
སེམས་སྨྲེང་པ་དྭངས་མཐའ་མེད་ཀི །
རྨ་ཕ་རིའི་སྡེ་ཆེན་གྲོང་ནས། །
རོགས་ངེད་གཉིས་རྩེ་རྒྱུ་བཤད་ཡོད། །
རྩེ་མ་ཐུབ་སེམས་གི་གླེང་རེད། །
རོགས་ཆུང་ལོའི་ཞེ་འདང་བསམ་ན། །
སེམས་སྨྲེང་པ་དྭངས་མཐའ་མེད་ཀི ། །
རྨ་ཕ་རིའི་སྡེ་ཆེན་གྲོང་ནས། །
རོགས་ཆུང་ལོས་ཚིག་གསུམ་བཤད་ཀི །
དེ་བར་ནས་མི་ཁ་འཁོར་ན། །
རོགས་ཁྱོད་ཚོས་དངན་པ་འཐེན་གི །
འཐེན་མི་དགོས་རོགས་ལོ་ང་ཉོན། །
རོགས་འུ་ཚོ་རྩེ་ཡ་ཚེ་གཅིག་རེད། །
གླེང་མི་དགོས་ཟེར་ནོ་དེ་དོན་ཡིན། །
རྫ་ཁྲ་ཡག་རྡོ་རྗེ་གདན་སྟེང་ནས། །
འབྲོང་བྲེ་སེར་ཡིད་བཞིན་ནོར་བུ་རེད། །
རྩྭ་ཁམ་གསུམ་ཟོས་ན་འབྲས་བུ་རེད། །
ཁིས་གཅིག་ནས་བུད་ནོ་སྔོན་ལས་རེད། །
སྨུག་ལོང་སེ་སོང་ན་དྲན་ཤིང་རེད། །
ཆར་ཤག་སེ་བབས་ནོ་གླེང་སློང་རེད། །
རྨ་ཕ་རིའི་སྒོ་རྩེ་ལྔ་ན། །
སྨུག་ལ་ལོང་འཐིབས་ནོ་སྤྲིན་རེད། །
རྭ་ལྡེམ་མེར་བཤར་ནོ་འབྲོང་རེད། །
འབྲོང་ར་ཁ་ཡག་ནོ་སྨྲེང་རེད། །
རྨ་ཚུར་རིའི་གཡུ་ལུང་མདོ་ན། །
ཁྱ་གྱིག་གེར་ཡོད་ནོ་སྡེ་རེད། །
འཛུམ་གྱི་ལེར་ཡོད་ནོ་རོགས་རེད། །
རོགས་ཞེ་འདང་ཆེ་ནོ་སྨྲེང་རེད། །
སྡེ་ཆེན་པོ་རྡོ་རྗེ་གདན་སྟེང་ནས། །
རོགས་དགའ་ལོ་ཡིད་བཞིན་ནོར་བུ་རེད། །
ཁ་ཚིག་གསུམ་བཤད་ནོ་འབྲས་བུ་རེད། །
སྡེ་གཅིག་ནས་རྩེ་ནོ་སྔོན་ལས་རེད། ། །
གཉོམ་བཏང་ངེ་སོང་ན་དྲན་ཤིང་རེད། །
ས་ཁ་ཐག་རིང་ནོ་གླེང་སློང་རེད། ། །
རྨ་ཕ་རིའི་གཡུལ་ལུང་གཞུང་ན། །
ས་གཡུ་ལུང་སྤང་ཁོག་ཆེ་ས་རེད། །
རྩྭ་རྩི་ཤིང་མེ་ཏོག་འཁྲུངས་ས་རེད། །
260



འབུ་སྦྲང་མས་སྐྱིད་གླུ་ལེན་ས་རེད། །
རོགས་ཆུང་ལོ་ཐུག་ཀི་དབྱར་ས་རེད། །
ཐུག་ཐུབ་རེས་གླེང་ཐོག་གླེང་བཞག་རེད། །
ཐུག་མ་ཐུབ་སྨྲེང་ང་གཞིར་བཞག་རེད། །
། རོགས་ཆུང་ལོ་ནོར་བུའི་ནང་བཅུད་རེད།
ཁ་ཚིག་གསུམ་ནོར་བུའི་རྒྱན་ཆ་རེད། །
རོགས་ལན་རེར་ཐུག་ནོ་དྲན་ཤིང་རེད། །
ཚིག་ལན་རེར་བཤད་ནོ་གླེང་སློང་རེད། །
--
-
ས་སུམ་འབའ་འགག་འཕྲང་དོག་ས་རེད། །
ཆུ་རྨ་ཆུ་འགྲམ་དར་ཆགས་ས་རེད། ། །
ཉ་གསེར་མིག་དར་འོག་བརྒྱུད་ས་རེད། །
ང་རོགས་ལོ་ཐུག་ཀི་དགུན་ས་རེད། །
ཐུག་ཐུབ་རེས་གླེང་ཐོག་གླེང་བཞག་རེད། །
ཐུག་མ་ཐུབ་སྨྲེང་ང་གཞིར་བཞག་རེད། །
མཚོ་སྐྱ་རེངས་སྔོ་རེངས་རང་འཁྱིལ་རེད། །
བྱ་ངང་བ་སེར་བོ་རང་འཁོར་རེད། །
མཚོ་མེ་ལོང་འདྲ་བོ་རིག་བཏང་ན། །
ཞེ་སྨྲེང་བ་གླེང་ཐོག་གླེང་བཞག་རེད། །
བྱ་རིག་ན་གླེང་རྒྱུ་གཞིར་བཞག་རེད། །
སྤྲིན་དགུང་སྔོན་གནམ་ནས་ལངས་ཐལ། །
ཆར་སྤྲིན་གི་ནང་ནས་བབས་ཐལ། ། །
བྱ་ཁུ་ལོའི་སྨེང་པ་དུངས་ཐལ། །
གྲོང་སྡེ་ཆེན་སྡེ་བ་རང་འགྲུབ་རེད། །
རོགས་ཆུང་ལོ་གྲོང་ང་རང་འཁོར་རེད། །
སྡེ་མར་ཁུ་འདྲ་བོ་རིག་བཏང་ན། །
ཞེ་སྨྲེང་བ་གླེང་ཐོག་གླེང་བཞག་རེད། །
རོགས་རིག་ན་གླེང་རྒྱུ་གཞིར་བཞག་རེད། །
རོགས་སྡེ་ཆེན་གྲོང་ང་ཚོགས་ཐལ། །
ཁ་ལ་ལ་སྡེ་ནས་ལངས་ཐལ། །
རོགས་ཆུང་ལོའི་སྨེང་པ་དུངས་ཐལ། །
རྫ་ཁྱ་ཡག་ཡིད་བཞིན་ནོར་བུ་རེད། །
འབྲོང་བྲེ་ལོ་ནོར་བུའི་ནང་བཅུད་རེད། །
རྩྭ་རྩི་ཏོག་ནོར་བུའི་རྒྱན་ཆ་རེད། །
འབྲོང་ལན་རེར་ཐུག་ནོ་དྲན་ཤིང་རེད། ། །
རྩྭ་ལན་རེར་ཟོས་ནོ་གླེང་སློང་རེད། །
འབྲོང་རི་དམར་རྫ་དམར་ཁིས་ན་ཡོད། །
ཤ་ཡུ་མོ་བཀྲ་ཤིས་ཐང་ན་ཡོད། །
འབྲོང་བཤར་རེ་ཐང་ང་ཡོང་དུས་ན། །
ངའི་གངས་དཀར་སེམས་པ་སྐྱིད་ལེ་ཡོད། །
འབྲོང་ཕྱི་ཉིན་ཕྱིར་ར་བཞུར་སོང་ན། །
རྭ་སྨུག་པོ་ཡིད་ལ་ཡོང་གྲངས་ང་། །
ཞེ་གླེང་གིས་བཟུང་ངེ་བསྡད་ཡོད། །
སྡེ་ཆེན་པོ་ཡིད་བཞིན་ནོར་བུ་རེད། །
སྟག་ཤ་ར་སྡེ་ཆེན་གྲོང་ན་ཡོད། །
སྨན་བུ་མོ་རང་སྡེ་མཐའ་ན་ཡོད། །
261



ས་ཐག་རིང་ལམ་གིས་བཀག་གེ་ཡོད། ། །
རོགས་མ་ཐུག་སྨྲེང་སེམས་སྐྱེས་ཡེ་ཡོད། །
རོགས་འགྲོགས་གེ་སྡེ་ཡ་ཡོང་དུས་ན། །
ངའི་གངས་དཀར་སེམས་པ་སྐྱིད་ལེ་ཡོད། །
རོགས་ཕྱི་ཉིན་ཕྱིར་ར་བུད་སོང་ན། །
ཚིག་སྙན་མོ་ཡིད་ལ་ཡོང་གྲངས་ང་། །
སེམས་སྨྲེང་གིས་བཟུང་ངེ་བསྡད་ཡོད། །
ཤ་གྱོ་ཁྱ་དུང་གི་རུ་ཐུར་ཅན། །
ཤེའུ་ངང་ཁྱ་མཚལ་གི་ཐིག་ལེ་ཅན། །
ཤ་ཡུ་མོ་རྫ་ནས་ཐུག་དུས། །
ཤ་འདྲ་གི་དྲན་པ་སློང་ནི་མེད། །
ཤེའུ་འདྲ་གི་སྨྲེང་བ་སྐྱེས་སྤྱད་མེད། །
སྟོད་གཡུ་ལུང་ཕྱུགས་ར་གོང་ཞོལ་གསུམ། །
སྟོད་གཡུ་ལུང་ཕྱུགས་ར་གོང་མ་ན། །
རྟ་འདོ་བ་རླུང་གི་བང་རྩལ་ཅན། ། །
རྒྱུག་གོམ་ལག་ཆུ་ཆེན་ཡེར་མོ་རེད། །
ངའི་བློ་རྟ་མིན་ནོ་སྔོན་ལས་རེད། །
སྲབ་ཐེངས་གཅིག་བཞག་ནོ་དྲན་ཤིང་རེད། །
སྒ་ལན་གཅིག་བསྟད་ནོ་གླེང་སློང་རེད། །
རོགས་ཆུང་ལོ་དུང་གི་སོ་སྒོ་ཅན། །
ནང་ན་ཟླ་ཁ་ཚིག་མགུར་མ་ཅན། ། །
ཁ་ཚིག་གསུམ་གྲོང་ནས་བཤད་དུས། །
རོགས་འདྲ་གི་དྲན་པ་སློང་ནི་མེད། ། །
ཚིག་འདྲ་གི་གླེང་པ་སྐྱེས་ནི་སྤྱད་མེད། །
ས་སྡེ་ཆེན་རྩེ་ར་གོང་ཞོལ་གསུམ། །
ས་སྡེ་ཆེན་རྩེ་ར་གོང་མ་ན། །
རོགས་ཡག་པ་དུང་གི་སོ་སྒོ་ཅན། །
གཟུགས་སྐྱེ་ལུས་སྨྱུག་མ་ཚིགས་དྲུག་རེད། །
ཁྱིམ་གཅིག་ན་མེད་ནོ་སྔོན་ལས་རེད། །
ཁ་ཚིག་གསུམ་བཤད་ནོ་དྲན་ཤིང་རེད། །
རོགས་ཐེངས་གཅིག་འགྲོགས་ནོ་གླེང་སློང་རེད། །
ཤ་རྭ་རིང་རི་གསུམ་རྩེ་ན་ཡོད། །
ར་ཆ་བརྒྱད་ཤ་བོའི་མགོ་ན་ཡོད། །
ཤེའུ་ཐིག་ལེ་རང་རང་རྒྱབ་ན་ཡོད། །
རི་གང་མཐོ་གངས་གིས་བཀག་གེ་ཡོད། །
ཤ་མ་ཐུག་སྨེང་སེམས་སྐྱེས་ཡེ་ཡོད། །
བྱ་ཁུ་ལོ་སྙིང་ལ་རྗེ་བོ། །
སྡོང་ལོ་མ་མཐུག་པོའི་བར་ནས། །
ཁྱོད་རིག་ན་སྙིང་རེ་རྗེ་གི །
ཁྱོད་གྲགས་ན་ཞེ་རེ་སྨྲེང་གི །
རོགས་འདང་ཆེན་སྡེ་ཆེན་གྲོང་ན་ཡོད། །
ཚིག་སྙན་མོ་རོགས་ལོའི་ཁ་ན་ཡོད། །
ཚིག་ཆི་བཤད་རང་རང་ཡིད་ན་ཡོད། །
262
རོགས་ཆུང་ལོ་ཁ་ཚིག་ཅན་པོ། །
ཁྱོད་ཁ་ཡ་ན་ཟླའི་རྒྱབ་ནས། །
ངས་རིག་ན་སྙིང་རེ་རྗེ་གི །



གཏམ་བཤད་ན་ཞེ་རེ་གླེང་གི །
ཨ་རྩེ་སྡེ་ལ་ད་རྩེ་སྡེ། །
ད་རྩེ་སྡེ་ནས་རོགས་ཞིག་འགྲོགས། །
ཞེ་སྣང་བ་མཐུན་ན་སྐྱིད་ཅིག་རེད། །
རོགས་རྩེ་ཐག་རིང་ན་གླེང་ཞིག་རེད། །
ས་སྡེ་ཆེན་བརྒྱུད་ལེ་འགྲོ་དུས། །
ཁྱོའི་གསང་གཏམ་གཞན་ན་མ་བཤད། །
བཤད་བཏང་ན་ཞེ་འདངས་བརྗེད་འགྲོ །
བརྗེད་སོང་ན་རོགས་བརྒྱའི་འདོད་རེད། །
རོགས་རང་རང་སེམས་གི་གླེང་རེད། །
མཛོ་ཁྱུང་དཀར་སྙིང་ལ་རྗེ་བོ། །
རྭ་གོར་མོ་གཉིས་ཀའི་བར་ར། །
སྨུག་འཐིབས་བ་དངས་མཐའ་མེད་ན། །
ནང་མཛོ་བརྒྱའི་སེམས་གི་འདོད་རེད། །
སྒོའུ་སྒ་མོའི་སེམས་གི་གླེང་རེད། །
ཆུ་རྨ་ཆུ་དྭངས་ཤ་ཅན་པོ། ། །
བྱ་རྨ་བྱ་འཁོར་གི་གནས་རེད། །
སྒྲོ་ཀུ་ཤ་གསེར་མདོག་མ་བོ། །
གསེར་བུམ་པའི་ཁ་གི་རྒྱན་རེད། །
བྱ་རང་རང་ས་ལ་འཕུར་དུས། །
སྒྲོ་ཀུ་ཤ་སེམས་གི་གླེང་རེད། །
རོགས་ཆུང་ལོ་སྙིང་ལ་རྗེ་བོ། །
ཁྱོའི་ཡ་ཆུང་གངས་དཀར་སེམས་ན། །
ཞེ་སྡུག་ག་དངས་མཐའ་མེད་ན། །
ནང་རོགས་བརྒྱའི་སེམས་གི་འདོད་རེད། །
རོགས་འུ་གཉིས་སེམས་གི་གླེང་རེད། །
སྡེ་ཆེན་པོ་ཁ་ཞེང་ཅན་པོ། །
རོགས་འདངས་ཅན་འཁོར་གི་གནས་རེད། །
ཡག་མོ་སྒོ་དུང་ཟླ་འདྲ་བོ། །
ནང་ན་ཟླའི་མིག་གི་རྒྱན་རེད། །
རོགས་རང་རང་ས་ལ་འགྲོ་དུས། །
འདངས་ཞེ་བརྩེ་སེམས་གི་གླེང་རེད། །
རྒོད་ཐང་དཀར་གཤོག་རྩལ་ཅན་པོ། །
བྲག་དམར་བོ་བརྒྱུད་ལེ་འཕུར་དུས། །
ཁྱོའི་གཤོག་སྣེ་བྲག་ག་མ་འདྲུད། །
དྲུད་བཏང་ན་གཤོག་སྣེར་གནོད་འགྲོ །
གནོད་སོང་ན་བྱ་བརྒྱའི་འདོད་རེད། །
བྱ་རང་རང་སེམས་གི་གླེང་རེད། ། །
བྱ་ཁུ་ལོ་སྙིང་ལ་རྗེ་བོ། །
ནགས་གཅིག་ཀི་མགོ་རྔ་ཡིན་དུས། །
ཐག་རིང་གི་འདོད་ལེ་སྡུག་ཟིག །
བྱ་དེང་སང་རིག་ནི་མ་དགོས། །
གསུང་སྙན་མོ་གོ་རྒྱུ་མེད་དུས། །
ཞེ་སྡུག་ནི་ལ་ཀ་གླེང་གི །
---
རོགས་ཆུང་ལོ་ཞེ་མདངས་ཅན་པོ། །
-
-
263



རོགས་ཆུང་ལོ་སྙིང་ལ་རྗེ་བོ། །
སྡེ་གཅིག་ཀི་མགོ་རྔ་ཡིན་དུས། །
ཐག་རིང་གི་འདོད་ལེ་སྡུག་ཟིག །
རོགས་དེང་སང་རིག་ནི་མ་དགོས། །
ཚིག་སྙན་མོ་གོ་རྒྱུ་མེད་དུས། །
ཞེ་སྡུག་ནི་ལ་ཀ་གླེང་གི །
ཁ་ཚིག་གསུམ་བཤད་ནོ་མགུར་མ་རེད། །
གཉོམ་དུང་ངེར་སོང་ནོ་དྲན་ཤིང་རེད། །
ས་ཁ་ཐག་རིང་ན་གླེང་སློང་རེད། །
སྟོད་རྫ་རི་རྫ་མགོ་བརྒྱུད་དུས་ན། །
རྫ་མེ་ཏོག་འབྲོང་གི་འདོད་ཐོག་རེད། །
འབྲོང་ལན་གཅིག་འཁོར་ནོ་དྲན་ཤིང་རེད། །
རྩྭ་ཁམ་གསུམ་ཟོས་པ་གླེང་སློང་རེད། །
རྟ་ན་ཟླ་ན་ཟླའི་གྲབ་ན་ཡོད། །
ངའི་རྟ་བོ་ཁྱམ་པའི་ལག་ན་ཡོད། །
ཁ་བསྒགས་གེ་ལྕག་ཀིས་བརྒྱབ་ན། །
བུ་ཁྱམ་པ་བྱི་ལིའི་འདོད་རེད། ། །
ང་རྟ་བདག་སེམས་གི་གླེང་རེད། །
སྨད་སྡེ་རུ་སྡེ་ལམ་བརྒྱུད་དུས་ན། །
སྨན་བུ་མོ་རོགས་ཀི་འདོད་ཐོག་རེད། །
རོགས་ལན་གཅིག་འཁོར་ནོ་དྲན་ཤིང་རེད། །
ཁ་ཚིག་གསུམ་བཤད་ནོ་གླེང་སློང་རེད། །
རོགས་ན་ཟླ་ན་ཟླའི་གྲབ་ན་ཡོད། །
ངའི་རོགས་ལོ་དགྲ་ནག་རྩིབས་ན་ཡོད། །
མགོ་སྒུར་རེ་ལས་ཀ་ལས་ན། ། །
དགྲ་ནག་པོ་བྱི་ལིའི་འདོད་རེད། །
ང་ཞེ་མཐུན་སེམས་གི་གླེང་རེད། །
མཚོ་སྔོན་པོ་གཡུ་ཡི་མཎྜལ་རེད། །
ཉ་གསེར་མིག་བྱུ་རུའི་རྒྱན་ཆ་རེད། །
མཚོ་རླངས་པ་སྤྲིན་དཀར་ལངས་འདྲ་རེད། །
སྤྲིན་ལངས་ན་སེམས་གི་གླེང་བ་རེད། །
རྫ་ཁྱུ་ཡག་རྡོ་རྗེ་གདན་སྟེང་རེད། །
འབྲོང་བྲེ་ལོ་ཡིད་བཞིན་ནོར་བུ་རེད། །
རྩྭ་ཁམ་གསུམ་ཟོས་ནོ་འབྲས་བུ་རེད། །
སྨུག་གྱི་ལེར་སོང་ན་དྲན་ཤིང་རེད། །
ཆར་ཤག་སེ་བབས་ན་གླེང་སློང་རེད། །
སྡེ་ཆེན་པོ་དུང་དཀར་གཡས་འཁྱིལ་རེད། །
རོགས་ཁྱོད་ཚོ་དུང་ལུང་རྒྱན་ཆ་རེད། །
ཚིག་བཤད་ནོ་དུང་ལུང་མདུད་པ་རེད། །
དུང་བུས་ན་སེམས་གི་སྨྲེང་བ་རེད། །
-
སྡེ་ཆེན་པོ་གཡུང་དྲུང་གདན་སྟེང་རེད། །
རོགས་ཆུང་ལོ་ཡིད་བཞིན་ནོར་བུ་རེད། །
མཚོ་སྔོན་པོ་ཆུ་ཤེལ་མེ་ལོང་རེད། །
ཉ་གསེར་ལོ་མཚོ་གི་རྒྱན་ཆ་རེད། །
| མཚོ་ལན་རེར་རྐྱལ་ནོ་གླེང་སློང་རེད། །
264



ཆུ་ཁམ་གསུམ་འཐུང་ནོ་དྲན་ཤིང་རེད། །
། འདང་དེ་གསུམ་བརྒྱབ་བེ་གླེང་ནི་རེད། །
སྡེ་ཆེན་པོ་གཟིག་གདན་སེར་བོ་རེད། །
རོགས་ཆུང་ལོ་གཟིག་གི་ཐིག་ལེ་རེད། །
རོགས་ལན་རེར་ཐུག་ནོ་གླེང་སློང་རེད། །
ཁ་ཚིག་གསུམ་བཤད་ནོ་དྲན་ཤིང་རེད། །
སྡེ་ཆེན་པོ་གྲོང་ལམ་ཞོལ་མ་ནས། །
ཕྱི་ན་ཟླ་ཁེར་འགྲོ་ཉིས་འགྲོ་རེད། །
རོགས་ཆུང་ལོ་མིག་ཀི་མིག་འཕྲུལ་རེད། །
འདང་བརྒྱབ་ན་ཞེ་རེ་གླེང་ནི་བོ། །
སྡེ་ཆེན་པོ་ཁ་ཐག་རིང་ནི་རེད། །
རོགས་འུ་ཚོའི་རྩེ་ལམ་དོག་ནི་རེད། །
འདང་དེ་གསུམ་བརྒྱབ་བེ་གླེང་ནི་རེད། །
ཆུ་རྨ་ཆུ་དྭངས་ཤ་ཅན་པོ། །
བྱ་རྨ་བྱ་གནས་སའི་གཞི་རེད། །
སྒྲོ་ཀུ་ཤ་གསེར་མདོག་ཅན་པོ། །
གསེར་བུམ་པའི་ཁ་གི་རྒྱན་རེད། །
བྱ་རང་རང་ཕྱོགས་ག་འཕུར་དུས། །
སྒྲོ་ཀུ་ཤ་སེམས་གི་གླེང་རེད། །
-
--
-
རྫ་ཟུར་གསུམ་ཡག་ཀི་ཟུར་ལམ་ནས། །
རྩྭ་མེ་ཏོག་པདྨའི་གུར་ནང་ནས། །
ཞེ་སྡུག་ནོ་དབྱར་གསུམ་སྦྲང་མ་རེད། །
ཞེ་རང་ང་སྡུག་ནི་ཆེ་ཡིན་ན། །
རྩྭ་མེ་ཏོག་ཙད་ཀྱིས་སྐམ་ནི་རེད། །
ཙད་ལོ་མ་རླུང་གིས་འཁུར་ནི་རེད། །
འདང་དེ་གསུམ་བརྒྱབ་ན་གླེང་ནི་རེད། །
སྡེ་ཆེན་པོ་ཁ་ཞེང་ཅན་པོ། །
རོགས་ཆུང་ལོ་འཁོར་སའི་གཞི་རེད། ། །
ཕྱི་མོ་སྒོ་དུང་ཟླ་འདྲ་བོ། །
ནང་ཁ་ཡ་ན་ཟླའི་རྒྱན་རེད། །
རོགས་རང་རང་ཕྱོགས་ག་འགྲོ་དུས། །
ཚིག་སྙན་མོ་སེམས་གི་གླེང་རེད། ། །
རྫ་ཁྱ་ཡག་ཁིས་ལམ་གོང་མ་ནས། །
འབྲོང་བྲེ་སེར་ཁེར་བཤར་ཉིས་བཤར་རེད། །
རྫ་ཁྱ་ཡག་མིག་ཀི་མིག་འཕྲུལ་རེད། ། །
འདང་བརྒྱབ་ན་ཞེ་རེ་གླེང་ནི་བོ། །
རྫ་ཁྱ་ཡག་ཁ་ཐག་རིང་ནི་རེད། །
འབྲོང་བྲེ་སེར་བཤར་ལམ་དོག་ནི་རེད། །
སྡེ་གྲོང་གསུམ་ཡག་ཀི་གྲོང་ལམ་ནས། །
གྲོང་ཁ་ཡ་ན་ཟླའི་རྫོང་ནང་ནས། །
ཞེ་སྡུག་ནོ་ཕ་བཟང་བྱི་ལི་རེད། །
ཞེ་རང་ང་སྡུག་ནི་ཆེ་ཡིན་ན། །
ཕྱི་སྡེ་བའི་མི་ཁ་བཙན་ནི་རེད། །
རོགས་འུ་གཉིས་ཐུག་དབང་མེད་ནི་རེད། །
འདང་དེ་གསུམ་བརྒྱབ་ན་གླེང་ནི་རེད། །
བྱ་ཁུ་བྱུག་ཁོག་ན་སྨྲེང་གསུམ་ཡོད། །
265



ཞེ་རང་ང་གླེང་ནི་ཆེ་ཡིན། །
ནགས་རྒྱ་རྫོང་ཁ་ཞེང་ཆེ་ནི་གཅིག །
བྱིའུ་འཇོལ་མོ་ཁ་ཐག་རིང་ནི་གཉིས། ། །
ཤིང་བྲ་མའི་བཀག་འགོག་ཡོད་ནི་གསུམ། །
འདང་དེ་གསུམ་བརྒྱབ་ན་གླེང་ནི་རེད། ། །
ཞེ་རྨ་ཆུར་ཆགས་ག་མ་འདུག །
འགངས་མ་འདུག་ཟེར་ནི་མིན་འདྲ། །
ཆུ་རྨ་ཆུ་འགྲམ་དར་ཆགས་འགྲོ ། །
ཆགས་སོང་ན་རྨ་བྱ་སྡུག་འགྲོ །
སྡུག་སོང་དུས་བྱ་བརྒྱའི་འདོད་ཡིན། །
བྱ་འུ་གཉིས་སེམས་གི་གླེང་ཡིན། །
མ་ང་ཚོའི་སེམས་ན་གླེང་གསུམ་ཡོད། །
ཞེ་རང་ང་གླེང་ནི་ཚེ་ཡིན། །
སྡེ་ཆེན་པོ་ཁ་ཞེང་ཆེ་ནི་གཅིག །
རོགས་དགའ་ལོ་ཁ་ཐག་རིང་ནི་གཉིས། །
དགྲ་ནག་པོའི་བཀག་འགོག་ཡོད་ནི་གསུམ། །
འདང་དེ་གསུམ་བརྒྱབ་ན་གླེང་ནི་རེད། །
རོགས་ཆུང་ལོ་དུང་གི་སོ་སྒོ་ཅན། །
ཁྱོད་ཕ་མའི་རྩིབས་ནས་མ་འགོར། །
ཞེ་ཕ་མ་ཆགས་ག་མ་འདུག །
འགངས་མ་འདུག་ཟེར་ནི་མིན་འདྲ། །
དྲིན་ཕ་མ་ཡུན་གིས་རྒས་འགྲོ ། །
རྒས་སོང་ན་རོགས་ལོ་སྡུག་འགྲོ ། །
སྡུག་སོང་དུས་ན་ཟླའི་འདོད་ཡིན། །
རོགས་འུ་གཉིས་སེམས་གི་གླེང་ཡིན། །
བྱ་ཁུ་བྱུག་ཁོག་ན་སྨྲེང་གསུམ་ཡོད། །
ང་སྐྱིད་སའི་རྒྱ་རྫོང་བསྐྱུར་དགོས་གཅིག །
བྱིའུ་འཇོལ་མོ་ཡིད་ནས་བརྗེད་དགོས་གཉིས། །
ས་རྒྱ་གར་ཡུལ་ལ་འཕུར་དགོས་གསུམ། ། །
གླེང་དེ་གསུམ་བཤད་ན་གླེང་སློང་རེད། ། །
ཕོ་ང་ཚོའི་ཁོག་ན་གླེང་གསུམ་ཡོད། །
ངའི་སྐྱེས་ཡུལ་སྡེ་བ་བསྐྱུར་དགོས་གཅིག ། །
ཞེ་མཐུན་པའི་རོགས་ལོ་བརྗེད་དགོས་གཉིས། །
སྡེ་མི་གཅིག་ས་མཐར་འགྲོ་དགོས་གསུམ། །
གླེང་དེ་གསུམ་བཤད་ན་གླེང་སློང་རེད། ། །
ལམ་སྐྱ་མོའི་ལམ་སྣེར་ཆས་ན། །
སེམས་ཕྲ་མོའི་ཡིད་ནས་བསོ་གི །
རྟ་ཞོན་རྒྱུ་མེད་ནོ་བསམ་ན། །
ཞེ་ཡ་ཆུང་ཁོག་ནས་གླེང་གི །
ཞེ་གླེང་ནོ་རྟ་གིས་ཅི་ཤེས། །
ང་རྟ་བདག་མིན་གི་སུས་ཤེས། །
རོགས་ཞེ་འདང་ཅན་པོ་བསམས་ན། །
སེམས་ཕྲ་མོ་ཡིད་ནས་བསོ་གི །
སྡེ་མི་ཁ་ངན་ནོ་བསམ་ན། ། །
ཞེ་ཡ་ཆུང་ཁོག་ནས་གླེང་གི །
བྱ་རྨ་བྱ་གསེར་གི་སྒྲོ་གོར་ཅན། །
ཁྱོད་རྨ་ཆུ་ཁ་ནས་མ་འགོར། །
266



ཞེ་གླེང་ནོ་རོགས་ལོས་ཅི་ཤེས། །
ང་བུ་མོ་མིན་གི་སུས་ཤེས། །
རྟ་རིག་འདྲ་རིག་དུས་དྲན་གི །
སྒ་རིག་འདྲ་རིག་དུས་གླེང་གི །
རྟ་ར་ཁྱ་ཤེའུ་ཐིག་ཅན་གོ ། །
ལམ་སྐྱ་མོ་རིག་ན་ཞེ་རེ་གླེང་། །
གླེང་མི་དགོས་གོམ་གསུམ་སྤོས་ར་ཆོག །
ཁ་ལ་ལ་ཅན་ན་ཆུང་འདྲིས་རོགས། །
རོགས་ཁྱོད་ཚོ་དྲན་སྲོལ་བཤད་ལེ་ཅི། །
རོགས་རིག་འདྲ་རིག་དུས་དྲན་གི །
ཚིག་རིག་འདྲ་གོ་དུས་གླེང་གི །
སྨན་བུ་མོ་དུང་གི་སོ་ཕྲེང་ཅན། །
རོགས་དགའ་ལོ་རིག་ན་ཞེ་རེ་གླེང་། །
གླེང་མི་དགོས་ཚིག་གསུམ་ཤོད་དྲ་ཆོག །
རྫ་བྲག་རིའི་གུར་ཁང་མཐོ་རུང་། །
དེའི་ཕྱོགས་ན་སྡུག་སྣང་མེད་ཀི ། །
རྡོ་གཡའ་མའི་འགག་འཕྲང་དོག་ཀི །
འབྲོང་འུ་ཚོའི་བཤར་ལམ་འགོག་ཀྱི ། །
དེའི་ཕྱོགས་ནས་འདང་རྒྱག་ཆེ་གི །
འཕྲང་རིག་དུས་ཡིད་སེམས་སྨྲེང་གི །
རྒོད་ཐང་དཀར་ཐུལ་བ་ཡེངས་ཤོམ་ཅན། །
ཁྱོའི་གཤོག་སྣེ་གཡས་པའི་སྟེང་ང། ། །
གསེར་སེར་པོའི་ལཉྫ་བྲིས་ཡོད། །
རླུང་སྤུ་གྲིའི་ཕྱོགས་ག་མཉམ་ཞོགས། །
གསེར་ལཉྫའི་རི་མོ་དག་འགྲོ །
དག་སོང་ན་བྱ་བརྒྱའི་འདོད་ཡིན། །
བྱ་རང་རང་སེམས་གི་གླེང་ཡིན། །
ཕྱི་སྡེ་བའི་མི་ཁ་ངན་རུང་། །
དེའི་ཕྱོགས་ན་སྡུག་སྣང་མེད་ཀི ། །
ཡུལ་ཕ་མའི་ཞེ་སེམས་དོག་ཀི །
རོགས་འུ་ཚོའི་རྩེ་ལམ་འགོག་ཀི །
དེའི་ཕྱོགས་ག་འདང་རྒྱག་ཆེ་གི །
རོགས་ལན་གཅིག་ཐུག་ན་གླེང་གི །
རོགས་དགའ་ལོ་ཞེ་འདང་ཅན་པོ། །
ཁྱོའི་གངས་དཀར་དྲན་པའི་ངོས་ཡ། །
ཚིག་སྙན་མོའི་ལཉྫ་བྲིས་ཡོད། །
གླིང་མི་ཁའི་ཕྱོགས་ག་མཉམ་ཞོགས། །
ཞེ་སྣང་བའི་རི་མོ་དག་འགྲོ །
དག་སོང་ན་སྡེ་བའི་འདོད་ཡིན། །
རོགས་རང་རང་སེམས་གི་སྤྲེང་ཡིན། །
རྒྱུག་གོམ་ལག་ཅན་ན་གྱི་ལིང་རྟ། །
རྟ་ཁྱོད་ཚོ་དྲན་སྲོལ་བཤད་ལེ་ཅི། །
དགུང་ཨ་སྔོན་མ་བཀུག་གཞུ་རེད། །
འབྲུག་ཕོ་ཆུང་མ་འཕང་མདའ་རེད། །
ལོ་ད་ལོ་མདའ་འཛོམས་གཞུ་འཛོམས་རེད། །
267



སང་ནངས་མོ་མདའ་འགྲོ་གཞུ་འདུག་རེད། །
དེ་བསམ་ན་སེམས་གི་གླེང་ཞིག་རེད། །
གླེང་ཡིན་རུང་གླེང་གཏམ་སུ་ལ་བཤད། །
རོགས་རྩེ་ཞོར་གྲོང་ནས་བསྡད་ནོ། །
ཕོ་ང་ཚོའི་དབང་སྐལ་ལོས་ཡིན། །
ང་འགྲོ་ཁར་སྒྲེང་པ་སྐྱེས་ནོ། །
ཕོ་ང་ཚོའི་སྔོན་གི་ལས་རེད། །
སྔོན་ལས་དབང་བཅོས་ཐབས་ཅི་ཡོད། །
སྡེ་ཆེན་པོ་མ་བཀུག་གཞུ་རེད། །
རོགས་ཆུང་ལོ་མ་འཕང་མདའ་རེད། །
ལོ་ད་ལོ་མདའ་འཛོམས་གཞུ་འཛོམས་རེད། ། །
སང་ནངས་མོ་མདའ་འགྲོ་གཞུ་འདུག་རེད། །
དེ་བསམ་ན་སེམས་གི་གླེང་ཞིག་རེད། ། །
གླེང་ཡིན་རུང་གླེང་གཏམ་སུར་བཤད། །
བྱ་ཁུ་ལོ་ཞེ་འདང་གླེང་ཡིན། །
ཞེ་རང་ང་གླེང་ནི་མ་རེད། །
ཟླ་བཞི་བའི་ཆར་ཆུ་དཀོན་ནི་རེད། །
བྱ་ཁུ་ལོ་སྐོམ་པ་ཆེ་ནི་རེད། །
འཐུང་མ་ཐུབ་སེམས་ནས་སྨྲེང་ནི་རེད། །
རྫ་ཁ་ལམ་ཟུར་གི་གདོང་ལམ་ནས། །
ཤྭ་ཡུ་མོའི་ཡིད་སེམས་མ་གླེང་། །
དབྱར་ཟླ་གསུམ་མེ་ཏོག་ད་གད་རེད། །
ཤྭ་ཡུ་མོས་མེ་ཏོག་ད་བཟའ་རེད། །
རོགས་ཆུང་ལོ་ཞེ་འདང་གླེང་ཡིན། །
ཞེ་རང་ང་གླེང་ནི་མ་རེད། །
ལོ་ཉི་ཤུའི་ཉི་མ་དཀོན་ནི་རེད། །
རོགས་དགའ་ལོ་ཞེ་འདང་ཆེ་ནི་རེད། །
ཐུག་མ་ཐུབ་སེམས་ནས་སྨྲེང་ནི་རེད། །
སྡེ་ཆེན་པོ་གྲོང་གི་རྩེ་ལམ་ནས། །
རོགས་ཆུང་ལོའི་ཡིད་སེམས་མ་སྒྲེང་། །
ལོ་ཉི་ཤུའི་ཉི་མ་ད་ཐོན་རེད། །
རོགས་ཆུང་ལོ་རོགས་ག་ད་འགྲོགས་རེད། །
ས་གྲུ་བཞི་ཐང་གི་ཐང་དཀྱིལ་ནས། །
རྟ་འདོ་བ་ཁེར་འགྲོ་ཞེ་རེ་གླེང་། །
གླེང་མི་དགོས་འདོ་བ་ང་ལ་ཉོན། །
ཐང་མེ་ལོང་འདྲ་གི་རྒྱུག་ས་ཡོད། །
རྐྱང་ཁི་དཀར་འདྲ་གི་རྒྱུག་གྲོགས་ཡོད། །
གླེང་མི་དགོས་ཟེར་དོན་དེ་ཡིན། །
འབྲུག་གྲགས་ཞོར་ཆར་བ་བབས་ནོ། ། །
བྱ་རྨ་བྱའི་དབང་སྐལ་ལོས་ཡིན། །
སྨུག་དྭངས་དུས་གླེང་པ་སྐྱེས་ནོ། །
བྱ་རྨ་བྱའི་སྔོན་གི་ལས་རེད། །
སྔོན་ལས་དབང་བཅོས་ཐབས་ཅི་ཡོད། །
མཁར་གྲུ་བཞི་གྲོང་གི་མཁར་ནང་ནས། །
རོགས་ན་ཆུང་ཁེར་མོ་ཞེ་རེ་གླེང༌། །
268



རོགས་འུ་གཉིས་སེམས་གི་གླེང་ཡིན། །
གླེང་མི་དགོས་རོགས་ལོ་ང་ལ་ཉོན། །
སྡེ་མ་ཁུ་འདྲ་གི་རྩེ་ར་ཡོད། །
རོགས་ལྷ་སྐུ་འདྲ་གི་རྩེ་རོགས་ཡོད། །
གླེང་མི་དགོས་ཟེར་དོན་དེ་ཡིན། ། །
རྒོད་ཐང་དཀར་ཐག་རིང་མགྲོན་པོ་རེད། ། །
བྲག་དམར་པོ་མགྲོན་པོའི་གནས་ཚང་རེད། །
མགྲོན་ལན་གཅིག་འཁོར་རེ་བུད་སོང་ན། ། །
བྲག་དམར་པོ་སེམས་གི་གླེང་པ་རེད། །
བྱ་ཁུ་བྱུག་སྙིང་ལ་རྗེ་བོ། །
ཁྱོད་རི་གསུམ་རྩེ་ནས་གྲགས་ན། །
ངས་ལུང་གསུམ་མདོ་ནས་ཀོ་གི །
གསུང་གོ་དུས་སྨྲེང་བ་སྐྱེ་གི །
ངས་གླེང་པ་ཤིང་ང་བཀུག་ན། །
ཤིང་སྣེ་ལོ་མདུད་པ་རྒྱག་ཀི ། །
སྟག་ཤ་ར་ཐག་རིང་མགྲོན་པོ་རེད། །
མ་ང་ཚོ་མགྲོན་པོའི་གནས་ཚང་རེད། །
མགྲོན་ལན་གཅིག་འཁོར་རེ་བུད་སོང་ན། ། །
མ་ང་ཚོ་སེམས་གི་གླེང་པ་རེད། །
རོགས་ཆུང་ལོ་སྙིང་ལ་རྗེ་བོ། །
ཁྱོད་ཕྱི་སྡེ་གྲོང་ནས་རྩེ་ན། །
ངས་ཕ་མའི་རྩིབས་ནས་གོ་གི །
ཚིག་གོ་དུས་གླེང་པ་སྐྱེ་གི ། །
ངས་གླེང་པ་ཁོག་ག་བཅུག་ན། །
ཤ་མཆིན་པ་སྟེང་འོག་བརྗེ་གི །
ངའི་མགོ་གི་ཟི་ལིང་ཝ་མོ། །
སུ་ཡིན་རུང་གོན་གི་མ་འཇུག །
ཞུ་ཐེལ་འགྲོ་ཟེར་ནི་མིན་འདྲ། །
གྲ་མནོག་འགྲོ་ལ་ཐང་མེད་ཀི །
མནོག་བཏང་ན་སྡེ་བའི་འདོད་ཡིན། །
རོགས་འུ་གཉིས་སེམས་གི་གླེང་ཡིན། །
ཤིང་མེ་ཏོག་པད་མ་སྟོང་ལྡན། །
དྲི་ཞིམ་དུས་ལྷ་མདུན་མ་བཞག་ན། །
མདངས་ཉམས་དུས་སྤྲིང་གི་གཞི་རེད། །
རོགས་ཆུང་ལོ་རྒྱན་ཆ་སྟོང་ལྡན། །
འདང་ཆེ་དུས་རོགས་ལོར་མ་རྩེ་ན། །
ལོ་རྒས་དུས་གླེང་གི་གཞི་རེད། ། །
རོགས་ཞེ་མཐུན་སྙིང་ལ་རྗེ་བོ། །
སུ་ཡིན་རུང་འགྲོག་ཀི་མ་འདུག །
རོགས་འགལ་འགྲོ་ཟེར་ནི་མིན་འདྲ། །
ཚིག་ཤོར་འགྲོ་ལ་ཐང་མེད་ཀི ། །
ཤོར་སོང་ན་སྡེ་བའི་འདོད་ཡིན། །
ཡར་བལྟས་གི་ཁྱ་ཡག་རྫ་ནས། །
འབྲོང་བཤར་གི་ཡོད་ནོ་རིག་ཀི །
ཞེ་གླེང་གི་ཡོད་ནོ་ཤེས་གི ། །
269



ཐུག་འདོད་རུང་རྫ་ལམ་དོག་ཀི །
འབྲོང་རྫ་མཐའ་བརྒྱུད་ལེ་ཐུག་རྒྱུ། །
རྭ་ལྡེམ་མེ་བཤར་དགོས་འདོད་ན། །
ཞེ་སྡུག་ནི་ཐོག་ག་གླེང་གི ། །
མར་བལྟས་གི་སྡེ་ཆེན་གྲོང་ནས། །
རོགས་རྩེ་གི་ཡོད་ནོ་རིག་གི །
སེམས་སྨྲེང་གི་ཡོད་ནོ་ཤེས་གི །
ཐུག་འདོད་རུང་མི་ཁ་བཙན་གི །
རོགས་སྡེ་མཐའ་བརྒྱུད་ལེ་ཐུག་རྒྱུ། །
སྨད་སྨད་ལ་རྩེ་བ་ཚོགས་ན། །
ཚོད་ཚོད་ལ་རོགས་ལོ་དྲན་གི །
རོགས་མེད་ལ་དྲན་ནི་ཆེ་ཡིན། །
སྡེ་མི་གཅིག་སྡེ་ལུང་ཞིག་ན། །
ཁ་བགད་ལེ་བསྡད་ཡོད་འདོད་ན། །
ཞེ་སྡུག་ནི་ཐོག་ག་གླེང་གི །
ས་ཀ་མདོ་སྡོང་རའི་ནང་ནས། །
སྡོང་སྐྱེས་ནོ་མིག་ག་ཡག་ཀི ། །
སིལ་ཐོག་ནོ་བློ་ཡ་འབབ་ཀི ། །
ཟ་བསམ་མེ་རྡོ་ཞིག་འཕང་ན། །
རླུང་བསེར་བུས་བར་ཆད་བཏང་ངེ་། །
ཟ་མ་ཐུབ་ཞེ་སེམས་སྨྲེང་ཡོད། །
སྨུག་འཐིབས་བེ་རྫ་ཡ་ཡོང་དུས། །
སྨུག་དྭངས་འདོད་སེམས་ན་མེད་རུང་། །
རླུང་བསེར་བུ་རང་དབང་ཆེ་ཡེ། །
སྨུག་མ་དྭངས་ཐབས་ཤིག་མེད་གི །
རྫ་ཁྱ་ཡག་སྨེང་སེམས་ཕར་ཞོག །
རླུང་བསེར་བུ་བསམ་པའི་ཚོགས་རྫོགས། །
སྡེ་ཆེན་པོ་རྩེ་རའི་ནང་ནས། །
རོགས་དགའ་ལོ་མིག་ག་ཡག་ཀི །
ཚིག་བཤད་ནོ་བློ་ཡ་འབབ་ཀི །
རྩེ་བསམ་མེ་ཚིག་གསུམ་བཤད་ན། །
གྲོང་མི་ཁས་བར་ཆད་བཏང་ངེ་། །
རྩེ་མ་ཐུབ་ཞེ་སེམས་སྨྲེང་ཡོད། །
རོགས་རྩེ་ལེ་གྲོང་ང་ཐོན་དུས། །
རོགས་འགལ་འགྲོ་ཞེ་ན་མེད་རུང་། །
གླིང་མི་ཁ་རང་དབང་ཆེ་ཡེ། །
རོགས་མ་འགལ་ཐབས་ཤིག་མེད་ཀི །
ངའི་ཡིད་ཀི་སྨེང་སེམས་ཕར་ཞོག །
གླིང་མི་ཁ་བསམ་པའི་ཚོགས་རྫོགས། །
སྟོད་སྟོད་ལ་སྨུག་པ་འཐིབས་ན། །
ཚོད་ཚོད་ལ་འབྲོང་མོ་དྲན་གི །
འབྲོང་མེད་ལེ་དྲན་ནི་ཆེ་ཡིན། །
རྫ་མི་གཅིག་རྫ་ལུང་ཞིག་ན། །
270
སྨུག་ལ་ལུང་འཐིབས་ས་རྫ་ལུང་རེད། །
སྐྱོན་རྫ་ཡ་ཡོད་ནི་མ་རེད། །
རྫ་ཟུར་གསུམ་ཟུར་ཁ་རྣོ་ནི་གཅིག །



འབྲོང་བྲེ་ལོ་ཁ་ཐག་རིང་ནི་གཉིས། །
ཁངས་དཀར་བོའི་རྔམས་ཁ་མཐུག་ནི་གསུམ། །
རྫ་སྨུག་ཀིས་བཟུང་ནོ་དེ་དོན་རེད། །
ཁྱོད་བུ་མོ་ཞང་བཟང་ཚ་མོ། །
ཞེ་བསམ་པས་འགྲོགས་འདོད་ཡོད་རུང༌། །
ནང་ཁ་ཡ་ན་ཟླ་བཙན་གི །
ཚིག་རྩུབ་པོ་བཤད་ན་གླེང་གི །
ཞེ་ཡ་ཆུང་སྨྲེང་པ་ཕྱི་དྲོ་རེད། །
སྐྱོན་ཕྱི་དྲོར་ཡོད་ནི་མ་རེད། །
སྡེ་ཆེན་པོ་ཁ་ཞེང་ཆེ་ནི་གཅིག །
རོགས་ཆུང་ལོ་ཁ་ཐག་རིང་ནི་གཉིས། །
ཁྱིམ་ཕ་མ་ཁ་བཙན་ཆེ་ནི་གསུམ་
སེམས་ཡ་ཆུང་གླེང་པ་དེ་དོན་རེད། །
བྱིའུ་འཇོལ་མོ་སྙིང་ལ་རྗེ་བོ། །
བྱ་ཁུ་ལོའི་ས་ལ་མ་གླེང་། །
རླུང་བསེར་བུ་འཕྲིན་པ་བྱས་ན། །
བྱ་འུ་གཉིས་གནས་ཚུལ་ལོས་གོ །
རོགས་ཆུང་ལོ་སྙིང་ལ་རྗེ་བོ། །
སྟག་ཤ་རའི་ས་ལ་མ་གླེང་། །
སྡེ་མི་ཁ་འཕྲིན་པ་བྱས་ན། །
རོགས་འུ་གཉིས་གནས་ཚུལ་ལོས་གོ །
--
--
-
རྟ་འདོ་བ་སྙིང་ལ་རྗེ་བོ། ། །
ས་མི་ཤེས་ས་མཐའ་ཞིག་ན། །
ངོ་མི་ཤེས་རྟ་མང་རྒྱབ་ན། །
མགོ་སྒུར་རེ་གོམ་པ་སོང་ན། །
ཁྱོད་ལོས་སྡུག་ང་ཡང་གླེང་གི །
-
-
རོགས་ཆུང་ལོ་སྙིང་ལ་རྗེ་བོ། །
ས་མི་ཤེས་ས་མཐའ་ཞིག་ན། །
ངོ་མི་ཤེས་ན་ཟླའི་གྲུབ་ན། །
གཉོམ་གྱི་ལེར་ཚིག་གསུམ་བཤད་ན། །
ཁྱོད་ལོས་སྡུག་ང་ཡང་གླེང་གི །
བྱ་བརྒྱ་བྱ་མང་རྒྱབ་ནས། །
བྱ་ཁུ་ལོའི་གསུང་སྙན་ཡག་ཀི །
ནགས་རྒྱ་རྫོང་ཕོ་བྲང་ནང་ང་། །
གཅིག་འབབ་ཀི་སྔོན་ལས་མ་དགོས། །
རིག་ཐུབ་ཀི་རེ་བ་མེད་ཐལ། །
དེ་བསམས་ན་ཡིད་སེམས་སྨྲེང་གི །
ཁྱོད་གསེར་སྐུ་རྗེ་བཙུན་སྒྲོལ་མ། །
ཞེ་བསམ་པས་མཇལ་འདོད་ཡོད་རུང་། །
ནང་ཚོགས་ཆེན་དགེ་བསྐོས་བཙན་གི ། །
གཏམ་དྲག་པོ་བཏང་ན་སྨྱུང་གི །
རོགས་བརྒྱ་རོགས་མང་གྲུབ་ནས། །
རོགས་ཆུང་ལོའི་སྐྱེ་ལུས་ཡག་ཀི །
སྡེ་ཆེན་པོ་རྩེ་ར་ནང་ང་། །
གཅིག་ཡོང་གི་སྔོན་ལས་མ་དགོས། །
ཐུག་ཐུབ་ཀི་རེ་བ་མེད་ཐལ། །
271



དེ་བསམས་ན་ཡིད་སེམས་སྨྲེང་གི །
བྱིའུ་འཇོལ་མོ་སྙིང་ལ་རྗེ་བོ། །
རྒྱ་གོང་མའི་ལྕགས་མཁར་ཐོག་ན། །
སྒྲོ་ལྡེམ་མེ་གྲགས་ནོ་བསམས་ན། །
ཤིང་ལོ་མར་སེར་ཐིག་ལྷུང་གི །
ཡུལ་ཕ་མས་བཀག་ནོ་མ་སྡུག །
སྡེ་ཆེན་པོའི་མི་ཁར་མ་སྒྲེང་། །
གྲོང་རྩེ་བ་སྡེ་ནས་རྩེ་དུས། །
ཕྱི་ན་ཟླར་མགོ་སྐོར་གཏོང་ང་། །
རོགས་རྩེ་ཀི་སྟབས་ཀ་ངས་སྒྲིག །
རོགས་ཆུང་ལོ་སྙིང་ལ་རྗེ་བོ། །
སྡེ་མི་གཅིག་སྡེ་ཆེན་མཐའ་ན། །
མགོ་སྒུར་རེ་བསྡད་ནོ་བསམས་ན། །
ཞེ་བསམ་པས་སྨྲེང་པ་སྐྱེ་གི །
ཕར་བལྟས་ན་རྫ་ཞིག་རིག་ནོ། །
སྟོད་བྲག་དཀར་རྫ་གི་རི་རེད། །
རྫ་ཀ་གི་གཡས་ཟུར་གཡོན་ཟུར་ན། །
སྨུག་གྱེ་ལེར་འགྲོ་ནོ་འབྲོང་མོ་རེད། །
རྫ་འབའ་འབུར་མང་ངེ་མི་ཐུག་ཀི །
སྨག་ལ་ལོང་འཐིབས་བེ་མི་རིག་ཀི
སྨུག་དྭངས་ངེ་འབྲོང་མོར་ཐུག་རག་ག །
ཞེ་སྨྲེང་ང་དྭངས་ཐབས་མེད་འགྲོ་གི ། །
དྲེལ་རྨིག་ཆུང་ཨ་མདོ་ཡུལ་ནས་སྨྲེང་། །
རྟ་འདོ་བ་དབུས་གཙང་ཡུལ་ནས་གླེང་། །
རྟ་རྒྱུག་རོགས་མེད་ལ་གླེང་ནི་མིན། ། །
སྤང་མེ་ཏོག་བསམས་མེ་གླེང་ནི་ཡིན། །
སྟག་ཤ་ར་རོང་འབྲོག་མཚམས་ནས་སྨྲེང་། །
མ་བུ་མོ་སྡེ་ཆེན་དཀྱིལ་ནས་གླེང་། །
ང་རྩེ་རོགས་མེད་ལ་གླེང་ནི་མིན། །
ཆུང་ཞེ་མཐུན་བསམས་མེ་གླེང་ནི་ཡིན། །
ཕར་བལྟས་ན་སྡེ་ཞིག་རིག་ནོ། །
སྡེ་ཆེན་པོ་གཡུང་དྲུང་སྒོ་བཞི་རེད། །
སྡེ་ཀ་གི་གཡས་ཟུར་གཡོན་ཟུར་ན། །
གཉོམ་གྱི་ལིར་འགྲོ་ནོ་ཆུང་ལོ་རེད། །
གཏམ་མི་ཁ་ངན་ནེ་མི་ཐུག་ཀི །
སྡེ་ཁ་ཞེང་ཆེ་ཡེ་མི་རིག་ཀི །
ས་ལ་ཡོག་བརྒྱུད་ལེ་ཐུག་རག་ག །
ཞེ་སྨྲེང་ང་དྭངས་ཐབས་མེད་འགྲོ་གི །
སྲབ་བསིལ་མས་བསགས་ནོ་མ་སྡུག །
ལྕག་ཕྲ་མོས་བྲབས་ནོ་མ་སྒྲེང་། །
རྟ་འདོ་བས་སྤང་རི་བརྒྱུད་དུས། །
ཕྱི་རྟ་བརྒྱར་མགོ་སྐོར་གཏོང་ང་། །
རྟ་རྒྱུག་ཀི་སྟབས་ཀ་ངས་སྒྲིག །
272
ཤིང་རྣམ་པ་སྣ་ཚོགས་རྩེ་ནས། །
བྱ་རྣམ་པ་སྣ་ཚོགས་གྲགས་ཀི །
བྱ་ཁུ་ལོའི་གསུང་སྙན་དྲན་ན། །



ཞེ་སྡུག་ནི་ལ་ཁ་གླེང་གི །
རོགས་མི་དྲན་ཟེར་ནོ་གཤོབ་རེད། །
ངའི་ཆུང་འདྲིས་ཞེ་མཐུན་རོགས་ལོ། །
ཡུལ་ན་ཟླའི་གྲུབ་ནས་དྲན་གི །
རོགས་རིག་འདྲ་རིག་ན་གླེང་གི །
སྡེ་རྣམ་པ་སྣ་ཚོགས་ནང་ནས། །
རོགས་རྣམ་པ་སྣ་ཚོགས་རྩེ་གི །
རོགས་ཆུང་ལོའི་རྩེ་སྲོལ་དྲན་ན། །
ཞེ་སྡུག་ནི་ལ་ཁ་གླེང་གི །
བྱ་ཁུ་ལོ་སྙིང་ལ་རྗེ་བོ། །
ཁྱོད་རྒྱ་གར་ཡུལ་ནས་གྲགས་ན། །
ངས་རྒྱ་རྫོང་ནགས་ནས་གོ་གི །
ཕྱི་བྱ་བརྒྱས་གོ་ན་སྙན་གི ། །
བྱེའུ་འཇོལ་མོས་གོ་ན་གླེང་གི །
ངས་གླེང་པ་བྲག་ག་བཀུག་ན། །
བྲག་དམར་བོར་སེར་ཁ་གས་གི །
རྨ་ཕ་རིའི་གཡུ་ལུང་ཁུགས་ནས། །
རྟ་ཞིག་ཀི་འཚེར་རྒྱང་བྱེད་ཀི ། །
མཉམ་བཞག་གེ་སྐད་ལ་ཉན་ན། །
ངའི་ལྷ་རྟའི་སྐད་ལ་རིག་གི །
ལག་སྲབ་མདར་དམ་ལྷོད་ཤོར་ཐལ། །
རྒྱོའུ་རྒྱ་མོས་ཅི་རེད་འདྲི་གི །
ལན་འདེབས་རྒྱུ་ང་ལ་མེད་ཀི །
རོགས་ཆུང་ལོ་སྙིང་ལ་རྗེ་བོ། །
ཁྱོད་ཕྱི་སྡེ་མཐའ་ནས་རྩེ་ན། །
ངས་སྡེ་ཆེན་དཀྱིལ་ནས་གོ་གི །
ཕྱི་སྡེ་བས་གོ་ན་སྙན་གི ། །
སྟག་ཤ་རས་གོ་ན་གླེང་གི །
ངས་གླེང་པ་སེམས་མ་བཀུག་ན། ། །
སེམས་སྐྱ་མོ་ཐང་ང་ལྷུང་གི །
རྨ་ཚུ་རིའི་སྡེ་ཆེན་གྲོང་ནས། །
རོགས་ཤིག་ཀིས་ལ་གཞས་ལེན་གི །
མཉམ་བཞག་གེ་སྐད་ལ་ཉན་ན། །
ངའི་རོགས་ཀི་སྐད་ལ་རིག་ཀི །
ཞེ་སྡུག་གེ་སྡུན་པ་ཤོར་ཐལ། །
རོགས་མང་པོས་ཅི་རེད་འདྲི་གི །
ལན་འདེབས་རྒྱུ་ང་ལ་མེད་ཀི །
རྟ་མི་དྲན་ཟེར་ནོ་གཤོབ་རེད། །
ངའི་ཞོན་རྟ་ཁམ་པ་རྔོག་རིང་། །
ས་བྱང་ལམ་བར་ནས་དྲན་གི །
རྟ་རིག་འདྲ་རིག་ན་གླེང་གི ། །
སྟོད་རྫ་རི་རྫ་མགོ་བརྒྱུད་དུས། །
རྫ་མེ་ཏོག་འབྲོང་གི་འདོད་ཐོག་རེད། །
འབྲོང་ལན་གཅིག་འཁོར་ནོ་དྲན་ཤིང་རེད། །
རྩྭ་ཁམ་གསུམ་ཟོས་ནོ་གླེང་སློང་རེད། །
སྨད་སྡེ་རུ་སྡེ་ལམ་བརྒྱུད་དུས།
273



སྨན་བུ་མོ་རོགས་ཀྱི་འདོད་ཐོག་རེད། །
རོགས་ལན་གཅིག་འཁོར་ནོ་དྲན་ཤིང་རེད། །
ཁ་ཚིག་གསུམ་བཤད་ནོ་གླེང་སློང་རེད། ། །
སྟོད་སྤྲིན་དཀར་ཆགས་ཀི་ཡན་ཆད་ནས། །
སྤྲིན་དམར་ཆགས་ཀི་མན་ཆད་ནས། །
འབྲུག་ཕོ་སྐྱོང་ཐེངས་གསུམ་གྲགས་ནོ་འདི། །
གནམ་སྔོན་པོ་ཁ་ཞེང་ཆེ་ནི་རེད། །
མཚོ་སྔོན་པོར་ཁ་ཐག་རིང་ནི་རེད། །
ཞེ་སྨྲེང་ངེ་འབྲུག་ཆུང་གྲགས་ནི་རེད། །
རྫ་ཁྱ་ཡག་དཀྱིལ་གི་ཁེར་ལམ། །
འབྲོང་ཡོད་དུས་འབྲོང་མོ་གཤར་ལམ་རེད། ། །
འབྲོང་མེད་དུས་རང་སེམས་སྨྲེང་ལམ་རེད། །
སྡེ་ཆེན་པོ་དཀྱིལ་གི་ཁེར་ལམ། །
རོགས་ཡོད་དུས་རོགས་ལོ་འགྲོ་ལམ་རེད། ། །
རོགས་མེད་དུས་རང་སེམས་སྨྲེང་ལམ་རེད། །
གྲོང་སྡེ་བ་ཆགས་ཀི་ཡན་ཆད་ནས། །
ནང་ན་ཟླ་ཆགས་ཀི་མན་ཆད་ནས། ། །
སྟག་ཤ་རས་ལ་གཞས་བླངས་ནོ་འདི། །
སྡེ་ཆེན་པོ་ཁ་ཞེང་ཆེ་ནི་རེད། །
རོགས་ཆུང་ལོ་ཁ་ཐག་རིང་ནི་རེད། །
ཞེ་སྨྲེང་ངེ་ལ་གཞས་བླངས་ནི་རེད། །
དབྱར་དྲུག་པའི་མེ་ཏོག་སེར་ཆེན། །
སེར་གྱི་ལེར་གད་ན་དགའ་གི །
ནང་ཟེའུ་འབྲུ་འཁྲུངས་ན་སྐྱིད་ཀི །
ཟླ་བཅུ་བའི་བད་ནག་ཐོན་དུས། །
སེར་ལམ་མེར་སྐམ་ན་གླེང་གི །
ཐོག་དང་བོ་མི་སྐྱེ་རྒྱུ་ན། །
ང་འདི་འདྲ་དྲན་ཤིང་བཞག་མེད། །
དགུང་ཨ་སྔོན་ཡངས་པའི་གུར་ཁང་ནས། །
ལྷོ་གཡུ་འབྲུག་སྔོན་མོར་སྐད་ཅིག་གཏང་། །
མར་འཁོར་རེ་ཐེངས་གསུམ་བལྟ་ཡག་བྱོས། །
རི་སྟོད་སྨད་གཉིས་ཀའི་བར་མཚམས་ན། །
སྨུག་གྱི་ལེར་སྨུག་པ་འཐིབས་ནོ། །
སྤྲིན་དཀར་པོ་སེམས་གི་གླེང་རེད། །
ངའི་ན་ཟླ་ཞེ་མཐུན་ཆུང་ལོས། །
ཚིག་སྙན་མོ་བཤད་ན་དགའ་གི །
ནང་ཁྲོལ་བློ་ཡོད་ན་སྐྱིད་ཀི །
ཡུལ་ཕ་མའི་འབོད་པ་ཐོན་དུས། །
འཛུམ་གྱི་ལེར་སོང་ན་གླེང་གི །
ཐོག་དང་བོར་མི་རྩེ་རྒྱུ་ན། །
ང་འདི་འདྲའི་དྲན་ཤིང་བཞག་མེད། །
274
སྡེ་ཁ་ཞེང་ཡངས་པའི་གུར་ཁང་ནས། །
ངས་ཞེ་མཐུན་ཆུང་ལོར་སྐད་ཅིག་གཏང༌། །
མར་འཁོར་རེ་ཐེངས་གསུམ་བལྟ་ཡག་བྱོས། །
སྡེ་སྟོད་སྨད་གཉིས་ཀའི་བར་མཚམས་ན། །
ཁྱ་གྱིག་གེ་ན་ཟླ་ཚོགས་ནོ། །
། རོགས་ཆུང་ལོ་སེམས་གི་གླེང་རེད། །



ངའི་ལུས་གི་ཆར་ལཱ་སྲབ་ཀི །
བརླན་ལོས་འཛིན་བསམས་ན་གླེང་གི །
མཚོ་གཡས་རུ་གཡོན་རུའི་མཐའ་ན། །
ཞེན་ཆགས་སའི་བྱ་ཞིག་མེད་རུང་། །
མཚོ་སྔོན་པོའི་མཐའ་གི་རྨ་བྱས། །
ཆུ་ཡར་བཅད་མར་བཅད་མཚམས་ནས། །
སྒྲོ་ལྗང་ལོའི་གུར་ཞིག་ཕུབ་ན། །
སེམས་བསམ་པས་ཞེ་རེ་ཆགས་ཀི །
དོན་དམ་པས་ཡིད་སེམས་སྨྲེང་གི །
སྡེ་ཆེན་པོའི་མི་ཁ་ངན་གི ། །
རོགས་འུ་གཉིས་ཞེ་རྩ་གཉོམ་གི །
འགལ་ལོས་འགྲོ་བསམས་ན་སྨེང་གི །
སྡེ་གཡས་རུ་གཡོན་རུའི་མཐའ་ན། །
ཞེ་ཆགས་སའི་རོགས་ལོ་མེད་རུང་། །
སྡེ་ཆེན་པོ་དཀྱིལ་གི་ཆུང་ལོས། །
ཁ་ལ་ལ་སིང་སེ་བླངས་ངེ་། །
རོགས་ཆུང་ལོ་གླེང་གཏམ་བཤད་ན། །
སེམས་བསམ་པས་ཞེ་རེ་ཆགས་ཀི །
དོན་དམ་པས་ཡིད་སེམས་སྨྲེང་གི །
ནགས་ཆེན་པོ་རྒྱ་རྫོང་དཀྱིལ་ནས། །
བྱ་རྣམ་པ་སྣ་ཚོགས་གྲགས་ཀི །
ངོ་ཤེས་གི་ཁུ་བྱུག་སྔོན་མོ། །
གཅིག་གྲགས་གེ་རིག་རྒྱུ་མེད་ཀི །
ནགས་ཁ་ཞེང་ཆེ་ན་སྨེང་གི །
སྡེ་ཆེན་པོ་སྡེ་ཆེན་དཀྱིལ་ནས། །
རོགས་རྣམ་པ་སྣ་ཚོགས་རྩེ་གི །
ངོ་ཤེས་གི་ཕ་བཟང་བུ་ཚ། །
གཅིག་འགྲོག་གེ་རིག་རྒྱུ་མེད་ཀི །
སྡེ་ཁ་ཞེང་ཆེ་ན་སྨེང་གི །
དགུང་སྔོན་པོ་གང་གི་གང་ན་ཡོད། །
འབྲུག་ཕོ་སྐྱོང་དེའི་ར་ཕན་ན་ཡོད། །
འབྲུག་ཨེ་གྲག་ཟེར་ནི་མིན་རུང་། །
འབྲུག་ནམ་གྲག་བསམས་ན་གླེང་གི །
སྡེ་ཆེན་པོ་གང་གི་གང་ན་ཡོད། །
རོགས་ཆུང་ལོ་དེའི་ར་ཕན་ན་ཡོད། །
རོགས་ཨེ་ཐུག་ཟེར་ནི་མིན་རུང་། །
རོགས་ནམ་ཐུག་བསམས་ན་གླེང་གི །
རྫ་ཁྱ་ཡག་ཡག་པ་ཁྲབ་གྱོན་རེད། །
ནང་རྫ་ཆུ་ཡག་པ་འོ་མ་རེད། །
ཕྱི་རྫ་དར་ཡག་པ་འབྲི་མར་རེད། ། །
འཕེན་མ་ཐུབ་སེམས་གི་གླེང་པ་རེད། །
སྡེ་ཆེན་པོ་ཡག་པ་ལྷ་ཁང་རེ། །
རོགས་ཞེ་མཐུན་ཡག་པ་ལྷ་སྐུ་རེད། །
ཚིག་བཤད་ནོ་ཡག་པ་མགུར་མ་རེད། །
སྟོད་ཆུ་སྤྲིན་རྔམས་ཁ་མཐུག་ཀི །
275



རྩེ་མ་ཐུབ་སེམས་གི་གླེང་པ་རེད། །
ཆུ་ཁམ་གསུམ་འཐུངས་ནོ་སྐྱོ་བ་རེད། །
རི་གོང་མའི་མགོ་ཡ་འབུད་དུས། །
སྟོད་དབུས་གཙང་ཡུལ་སྡེ་གསལ་གི །
འདི་གསལ་རུང་དབུས་གཙང་ཡུལ་རེད། །
ལྷ་མཇལ་རྒྱུའི་དབང་སྐལ་མ་དགོས། །
ལྷ་རིག་རྒྱུའི་ལས་དབང་མེད་ཀི །
དེ་བསམས་ན་ཡིད་སེམས་སྨྲེང་གི །
སྡེ་ཆེན་པོ་གཟིག་གདན་སེར་བོ་རེད། །
རོགས་ཆུང་ལོ་གཟིག་ཀི་ཐིག་ལེ་རེད། །
རོགས་ལན་རེར་ཐུག་ནོ་གླེང་སློང་རེད། །
ཁ་ཚིག་གསུམ་བཤད་ནོ་དྲན་ཤིང་རེད། ། །
ནགས་རྒྱ་རྫོང་རྔམས་ཁ་མཐུག་ཀི །
བྱ་ཁུ་ལོའི་གསུང་སྐད་སྙན་གི །
གོ་མི་གོ་བྱས་ན་གླེང་གི །
རི་ཞོལ་མའི་མགོ་ཡ་འབུད་དུས། །
ས་སྡེ་ཆེན་རུ་སྡེ་གསལ་གི །
འདི་གསལ་རུང་སྡེ་ཆེན་དཀྱིལ་རེད། །
རོགས་རྩེ་རྒྱུའི་དབང་སྐལ་མ་དགོས། །
རོགས་རིག་ཀི་སྟབས་ཀ་མེད་ཀི ། །
དེ་བསམས་ན་ཡིད་སེམས་སྨྲེང་གི །
ས་འབའ་ཙེ་རྔམས་ཁ་མཐུག་ཀི །
རྟ་འདོ་བ་གོམ་ལག་བདེ་གི །
ས་བྱང་ལམ་བཅད་ན་གླེང་གི །
དགུང་ཨ་སྔོན་གོས་ཆེན་ཞིང་གཅིག་རེད། །
སྤྲིན་ཐད་ཀི་བུད་ནོ་དྲན་ཤིང་རེད། ། །
སྨུག་སྟོད་ལ་འཐིབས་ནོ་གླེང་སློང་རེད། །
ས་སྡེ་ཆེན་རྔམས་ཁ་མཐུག་ཀི །
ང་བྱི་ལིའི་ཞེ་རྩ་གཉོམ་གི །
རོགས་ཐུག་རྒྱུ་མེད་ན་སྨྲེང་གི །
སྡེ་ཆེན་པོ་གོས་ཆེན་ཞེང་གཅིག་རེད། །
ཚིག་དོན་ཆེན་བཤད་ནོ་དྲན་ཤིང་རེད། །
རོགས་ལན་རེར་ཐུག་ནོ་གླེང་སློང་རེད། །
དབྱར་དྲུག་ཀའི་སྐྱིད་ཅིག་ཡོད་ནོ། །
དབྱར་དྲུག་ཀའི་མེ་ཏོག་གསེར་ཆེན། །
ཟླ་བདུན་པ་ཚེས་ནས་ཐོན་དུས། །
སྐམ་ལོས་འགྲོ་འདོད་ན་གླེང་གི །
མཚོ་སྔོན་པོ་ཆུ་ཤེལ་མེ་ལོང་རེད། །
ཉ་གསེར་ལོ་མཚོ་གི་རྒྱན་ཆ་རེད། །
མཚོ་ལན་རེར་རྐྱལ་ནོ་གླེང་སློང་རེད། །
ཚེ་འདི་ན་སྐྱིད་ཅིག་ཡོད་ནོ། །
རོགས་ཆུང་ལོའི་ཞེ་འདང་ཁེར་བོ། །
དགྲ་ནག་པོ་ཡོང་རྒྱུ་ཟེར་དུས། །
276



འགལ་ལོས་འགྲོ་འདོད་ན་གླེང་གི །
སྐམ་སོང་ན་ཡིད་སེམས་སྨྲེང་གི །
ཡར་བལྟས་གི་ན་དམར་གཤོང་ན། །
བྱིའུ་ཁྲ་རིས་མ་བུ་ཐ་ར་ར། ། །
ཁྲ་སྡིག་རྒན་ཨ་ཞང་ལོ་ཁོ་ཚོས། །
ཚེ་འདི་ནས་ཁ་ཁ་མ་བཏང་ན། །
ཚེ་ཕྱི་མ་རང་ཡུལ་ཁེར་བོ་ཡིན། །
ངའི་ཆུང་འདྲིས་ཞེ་མཐུན་རོགས་ལོ། །
ཁྱོད་རྩེ་དུས་དགའ་སྣང་ཆེ་གི །
སྡེ་ཆེན་པོ་མྱི་ཁ་འཁོར་དུས། །
འགལ་སོང་ན་ཡིད་སེམས་སྨྲེང་གི །
མར་བལྟས་གི་སྡེ་ཆེན་རྩེ་ར་ན། །
རོགས་ཞེ་མཐུན་དགའ་ལོ་ས་ལ་ལ། ། །
ཡུལ་ཕ་མ་ཨ་ཞང་ལོ་ཁོ་ཚོས། །
ཚེ་འདི་ནས་ཁ་ཁ་མ་བཏང་ན། །
ཚེ་ཕྱི་མ་རང་ཡུལ་ཁེར་བོ་ཡིན། །
སྐབས་སྐབས་བ་དགོན་པ་རིག་ན། །
ཚོད་ཚོད་ལ་བླ་མ་དྲན་གི །
ཞེ་བསམ་པའི་དད་པ་སྐྱེས་གི །
ཚེ་ཕྱི་མ་ཡིད་ལ་ཡོང་ན། །
ཞེ་སྡུག་ནི་མི་ཚད་གླེང་གི །
འབྲུག་ལྗང་ལོར་སྐད་ཅིག་ཡོད་ན། །
དགུང་གནམ་མ་གོ་གི་མ་འཇུག ། །
སྨག་ཆད་འགྲོ་ཟེར་ནི་མིན་འདྲ། །
སྤྲིན་འཐིབས་ཀི་བསྡད་ན་གླེང་གི །
སྐབས་སྐབས་བ་སྡེ་བ་རིག་ན། །
ཚོད་ཚོད་ལ་རོགས་ལོ་དྲན་གི །
ཞེ་བསམ་པས་རྩེ་ན་འདོད་ཀི །
ཁ་མི་ཁ་ཡིད་ལ་ཡོང་ན། །
ཞེ་སྡུག་ནི་མི་ཚད་གླེང་གི །
ངའི་རོགས་ལོར་སྐད་ཅིག་ཡོད་ན། །
དགྱ་ནག་པོར་གོ་གི་མ་འཇུག །
ང་སྐྲག་ཀི་ཟེར་ནི་མིན་འདྲ། །
ཁྱོད་སྡིགས་ཀི་བསྡད་ན་གླེང་གི །
སྟོད་དབུས་གཙང་དག་པའི་ཞིང་ན། །
བྱ་ཁུ་ལོ་སྟོང་སྒྲ་གྲགས་ཀི ། །
བྱ་ཁུ་ལོར་ཉེས་པ་མེད་རུང་། །
ལྷ་བྱམས་པ་ཡིད་སེམས་སྨྲེང་གི །
དབྱར་དྲུག་པའི་མེ་ཏོག་སེར་ཆེན། །
ཁྱོད་བཀད་དུས་བསོ་སྣང་ཆེ་གི །
ཟླ་དགུ་བའི་བསིལ་བ་གོན་དུས། །
ས་གཡུ་ལུང་སྡེ་ཆེན་དཀྱིལ་ན། །
ཁ་ལ་གཞས་སིང་སྒྲ་གྲགས་ཀི །
རོགས་ཆུང་ལོར་ཉེས་པ་མེད་རུང་། །
277



རོགས་འདང་ཆེན་ཡིད་སེམས་སྨྲེང་གི །
ཤ་རྭ་བརྒྱད་སྙིང་ལ་རྗེ་བོ། །
ཟླ་བརྒྱད་པའི་སྨན་རྩ་ཟ་དུས། །
སྟོད་རྫ་མཐའ་ཤ་བདས་བསྐོར་གི །
སྟོད་རྫ་མཐའ་ཤ་བདས་བསྐོར་ན། །
ཤ་གར་འགྲོ་མ་ཤེས་གླེང་ཡོད། །
སྤྲིན་དཀར་པོ་ནམ་མཁའ་འཕྱུར་ན། ། །
གདུགས་དཀར་པོ་ཞིག་ཀི་འདང་ཡོད་། །
འདང་ཡོད་རུང་འདང་རྒྱག་ཆེ་གི ། །
དགུང་ཉི་མ་ཀླད་ནས་ཤར་དུས། །
སྤྲིན་དགུང་སྔོན་གནམ་མ་འཐིམས་འགྲོ །
ངའི་སེམས་གི་གླེང་པ་དེ་རེད། །
རོགས་ཆུང་ལོ་སྙིང་ལ་རྗེ་བོ། །
ལོ་བཅོ་ལྔའི་རོགས་ག་རྩེ་དུས། །
ཕྱི་སྡེ་མཐའ་མྱི་ཁས་བསྐོར་གི །
ཕྱི་སྡེ་མཐའ་མྱི་ཁས་བསྐོར་ན། །
རོགས་གར་རྩེ་མ་ཤེས་གླེང་ཡོད། །
ནང་ན་ཟླ་སྡེ་ཡ་ཚོགས་ན། །
རོགས་ཆུང་ལོ་ཞིག་གི་འདང་ཡོད། །
འདང་ཡོད་རུང་འདང་རྒྱག་ཆེ་གི །
དགུང་ཉི་མ་ཚང་ང་འགྱ་དུས། །
རོགས་སྡེ་ཆེན་གྲོང་ང་འཐིམས་འགྲོ །
ངའི་སེམས་གི་གླེང་པ་དེ་རེད། །
སྟོད་སྤང་དཀར་མེ་ཏོག་གསེར་ཆེན། །
ཁྱོད་དང་པོ་སྐྱེས་ནོ་ཡག་ཀི །
ཟླ་བཅུ་བའི་ཁངས་སྐྱ་བབས་ན། །
ཅང་མ་འགོར་མེ་ཏོག་སྐམ་དུས། །
ཞེ་སྡུག་ནོ་ཐོག་ག་གླེང་གི ། །
གG
ཡར་བལྟས་གི་རྒྱ་རྫོང་ནགས་ན། །
ཤིང་གསར་སྐྱེས་གསོམ་དཀར་སྡོང་བོ། །
ཤིང་སྐྱེ་ས་མེད་ནི་མ་རེད། ། །
ཁྱོད་བྱ་རྒྱལ་ཁུ་ལོ་མེད་ན། །
ཞེ་རང་ང་སྨྲེང་ངེ་བསྡད་ཡོད། །
ས་སྡེ་ཆེན་ཞེ་མཐུན་རོགས་ལོ། །
ཁྱོད་སྡེ་ནས་རྩེ་སྲོལ་ཡག་གི །
ནང་ན་ཟླའི་འབོད་པ་ཐོན་ན། །
ཅང་མ་འགོར་རྩེ་མཚམས་འཇོག་དུས། །
ཞེ་སྡུག་ནོ་ཐོག་ག་སྨྲེང་གི །
མར་བལྟས་གི་སྡེ་ཆེན་གྲོང་ནས། །
ང་ཁ་འཁྱམ་བྱི་ལི་ཁེར་འགྲོ །
ང་འགྲོ་ས་མེད་ནི་མ་རེད། །
རོགས་ཆུང་ལོ་སྡེ་ན་མེད་ན། །
ཞེ་རང་ང་སྨྲེང་ངེ་བསྡད་ཡོད། །
ཞིང་ཆུ་མ་རི་མ་གཉིས་ཀ །
མཉམ་གཅིག་ག་འབྲེག་རྒྱུ་མ་ཟེར། །
མཉམ་གཅིག་ག་འབྲེག་རྒྱུ་ཟེར་ན། །
278



ང་ཞིང་པའི་སེམས་གི་གླེང་རེད། །
སྒ་བེ་སིང་རིག་ན་དྲན་གི །
སྒྲོག་སུམ་རྩ་རིག་ན་གླེང་གི །
རོགས་ཁ་འགྲོགས་ཞེ་འགྲོགས་གཉིས་ཀ །
མཉམ་གཅིག་ག་འགྲོགས་རྒྱུ་མ་ཟེར། །
མཉམ་གཅིག་ག་འགྲོགས་རྒྱུ་ཟེར་ན། །
ང་ཞེ་འགྲོགས་སེམས་གི་གླེང་རེད། །
རོགས་དྲན་གི་ལོ་རབས་མ་བཤད། །
རོགས་དྲན་གི་ལོ་རབས་བཤད་ན། །
དགུང་ཉི་མ་རིག་ན་དྲན་གི །
དུང་ཟླ་བ་རིག་ན་གླེང་གི །
ནགས་ཐ་མ་ཐོར་གི་མཐའ་ནས། །
བྱེའུ་འཇོལ་མོ་དེ་རིང་རིག་ཐལ། །
གཅིག་རིག་ནོ་སེམས་གི་གླེང་རེད། །
གངས་སྐྱེ་བ་གཅིག་ག་དཀར་ནོ། །
གངས་དཀར་ཤ་ཁ་མས་འདུག་ནོ། །
ཤར་དུང་རི་སྟོད་ཀི་གངས་རེད། །
གངས་ཉི་མས་ཞུས་ན་གླེང་ནི། །
ལྷ་གཞི་བདག་ངོ་སོ་བསྟོད་དགོས །
སྡེ་ཐ་མ་ཐོར་གི་མཐའ་ནས། །
རོགས་ཆུང་ལོ་དེ་རིང་རིག་ཐལ། །
གཅིག་རིག་ནོ་སེམས་གི་གླེང་རེད། །
ང་རྫ་རི་བརྒྱུད་ལེ་འགྲོ་དུས། །
འགྲོ་ཟེར་ན་མེ་ཏོག་མི་འགྲོ །
ངའི་འགྲོ་རོགས་རྫ་ཁའི་མེ་ཏོག །
བཞག་བཏང་ན་སེམས་གི་གླེང་རེད། །
རོགས་སྐྱེ་བ་གཅིག་ག་དུངས་ནོ། །
རོགས་དུངས་པ་ཁ་མས་འདུག་ནོ། །
ལོ་བཅོ་ལྔའི་སྟེང་གི་རོགས་རེད། །
རོགས་དུངས་པ་འགྱུར་ན་གླེང་ནི། །
རོགས་ཆུང་ལོ་སེམས་གཏམ་བཤད་དགོས། །
ང་སྡེ་རུ་བརྒྱུད་ལེ་འགྲོ་དུས། །
འགྲོ་ཟེར་ན་རོགས་ལོ་མི་འགྲོ །
ངའི་འགྲོ་རོགས་ཆུང་དུས་རོགས་ལོ། །
བསྐྱུར་བཏང་ན་སེམས་གི་གླེང་རེད། །
བྱ་ཁུ་ལོ་སྙིང་ལ་རྗེ་བོ། །
ཁྱོད་དེང་མ་བྱ་ཚང་ནང་རེད། །
དེའི་བར་ནས་གསེར་མཁར་ཁ་རེད། །
དུས་དེང་སང་གསོམ་སྡོང་མགོ་རེད། །
མགོ་སྒུར་རེ་ཐེངས་གསུམ་གྲགས་ན། །
སྐད་གོ་ན་སྙིང་རེ་རྗེ་གི །
བྱ་རིག་ན་ཞེ་རེ་གླེང་གི །
-
-
--
རྟ་དྲན་གི་ལོ་རབས་མ་བཤད། །
རྟ་དྲན་གི་ལོ་རབས་བཤད་ན། ། །
279



རོགས་ཆུང་ལོ་སྙིང་ལ་རྗེ་བོ། །
ཁྱོད་དེང་མ་ཕ་མའི་རྩིབས་རེད། །
དེའི་བར་ནས་ན་ཟླའི་གྱབ་རེད། །
དུས་དེང་སང་གནས་ཡུལ་གཞན་རེད། །
མགོ་སྒུར་རེ་ཚིག་གསུམ་བཤད་ན། ། །
སྐད་གོ་ན་སྙིང་རེ་རྗེ་གི ། །
རོགས་རིག་ན་ཞེ་རེ་སྨྲེང་གི །
རོགས་ཆུང་ལོ་ཁ་ཚིག་ལྷོད་ཤ་ཅན། །
རོགས་མགོ་མ་རྩེ་གི་སྔོན་མ་རེད། །
དགྲ་ནག་པོ་ཞེ་རྩ་སྡང་སྡིག་ཅན། །
བློ་མི་བདེ་སེམས་གི་གླེང་ཞིག་རེད། །
ཤར་སྲིན་པོ་དབུ་རྩེ་ཀླད་ནས། །
འཇའ་རི་མོ་ཅན་ཞིག་ཤར་གི །
ཁྱོས་མ་བསམས་ཅི་ཡིན་མི་ཤེས། །
ཁྱོས་སོམས་མ་འདང་གསུམ་རྒྱོབས་ར། །
ངའི་སྨྲེང་པ་འཇའ་ལ་སྤྲུལ་ནས། །
ཁྱོད་ཕྱོགས་ག་ལན་གསུམ་ཤར་ནི། །
བྱ་ཁུ་བྱུག་སྙིང་ལ་རྗེ་བོ། །
ཁྱོད་རི་གསུམ་རྩེ་ནས་གྲགས་ན། །
ངས་ལུང་གསུམ་མདོ་ནས་གོ་གི །
ངས་གོ་ན་སྨྲེང་བ་སྐྱེས་གི །
ངས་གླེང་པ་ཤིང་ང་བཀུག་ན། །
ཤིང་ལོ་མ་མདུད་པ་རྒྱག་ཀི ། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་ཆེན་དཀྱིལ་ནས་རྩེ་ན། །
ངས་སྡེ་ལུང་མཐའ་ནས་གོ་གི །
ངས་གོ་ན་སྨེང་པ་སྐྱེ་གི །
ངས་གླེང་པ་ཤ་ཡ་བཀུག་ན། ། །
ཤ་མཆིན་པའི་སྟེང་འོག་བརྗེ་གི །
ཁྱོད་གོས་ཆེན་གོང་བའི་ནང་ང་། །
འབུ་སྦྲང་མ་དཀྲིས་གསུམ་རྒྱག་ཀི །
ཁྱོས་མ་བསམས་ཅི་ཡིན་མི་ཤེས། །
ཁྱོས་སོམས་མ་འདང་གསུམ་རྒྱོབས་ར། །
ངའི་སྨྲེང་པ་སྦྲང་མར་སྤྲུལ་ལེ། །
ཁྱོད་ཕྱོགས་ག་དཀྲིས་གསུམ་བརྒྱབ་ནི། །
ཨ་རྩེ་སྒང་ལ་ད་རྩེ་སྒང་། །
ད་རྩེ་སྒང་ནས་འཇའ་ཞིག་ཤར། ། །
འཇའ་ཁ་དོག་ཚང་ན་སྐྱིད་ཅིག་རེད། །
འཇའ་ཤར་ཐག་རིང་ན་གླེང་ཞིག་རེད། །
རྒྱ་ཁེ་བ་ཁི་ལང་སྟོད་ཐུང་ཅན། །
ཚོང་མགོ་མ་རྒྱག་ཀི་སྔོན་མ་རེད། །
སྒོ་གོང་མ་སྲུང་དམག་ལྗང་ཁུ་ཅན། །
བློ་མི་བདེ་སེམས་གི་གླེང་ཞིག་རེད། །
ས་མ་རིའི་རེབ་གོང་ཕྱོགས་ན། །
ཞིང་ཆུ་མ་འབྲེག་མཚམས་བཞག་ཡོད། །
འབྲེག་མ་ཐུབ་སེམས་གི་གླེང་རེད། །
280



ངས་དེ་གསུམ་བསམ་ན་གླེང་ནི་རེད། །
ནས་དྲུག་མང་སྙེ་མ་བསམས་ན། །
གླེང་དེ་ཚོ་དྭངས་མཐའ་མེད་ཀི །
སྡེ་མཚོ་མོ་འདྲ་གི་ནང་ན། །
རོགས་འུ་གཉིས་རྩེ་འཕྲོ་བཞག་ཡོད། །
རྩེ་མ་ཐུབ་སེམས་གི་གླེང་རེད། ། །
མ་ཁྱེད་ཚོའི་ཁ་ཚིག་བསམས་ན། །
གླེང་དེ་ཚོ་དྭངས་མཐའ་མེད་ཀི །
སྨད་སྡེ་ཆེན་གྲོང་བ་ས་མཐའ་རེད། །
གྲོང་ས་མཐའ་ཡིན་ནོ་མི་སྡུག་ཀི ། །
ངའི་ཞེ་མཐུན་མིག་ཀིས་མི་རིག་ཀི །
ངའི་ཆུང་ལོའི་སྐད་ཆ་མི་གོ་གི །
ངས་དེ་གསུམ་བསམ་ན་གླེང་ནི་རེད། །
བྱ་ཁུ་བྱུག་སེམས་ན་གླེང་གསུམ་ཡོད། །
ཞེ་རང་ང་གླེང་ནི་མ་རེད། །
ནགས་རྒྱ་རྫོང་ཁ་ཞེང་ཆེ་ནི་གཅིག ། །
བྱིའུ་འཇོལ་མོ་ཁ་ཐག་རིང་ནི་གཉིས། །
ཤིང་ལོ་མས་བཀག་འགོག་ཆེ་ནི་གསུམ། །
འདང་དེ་གསུམ་བརྒྱབ་བེ་གླེང་ནི་ཡིན། །
འབྲུག་ལྷོ་ཕྱོགས་མཚམས་ནས་སྡོད་དྲ། །
སྦྱིན་བྱང་ཤར་མཚམས་ནས་ལོས་འདུག །
འུ་གཉིས་ཀའི་བར་བ་ཆར་རེད། །
ཆར་ཟིལ་མ་རེ་རེ་བབས་ན། ། །
འབྲུག་རེ་རེ་གླེང་ནོ་དཔེ་རེད། །
གླེང་གཞན་ན་ཤེས་གི་མ་འཇུག །
རོགས་ངེད་ཚོའི་སེམས་ན་གླེང་གསུམ་ཡོད། །
ཞེ་རང་ང་གླེང་ནི་མ་རེད། ། །
སྡེ་ཆེན་པོ་ཁ་ཞེང་ཆེ་ནི་གཅིག །
རོགས་ཆུང་ལོ་ཁ་ཐག་རིང་ནི་གཉིས། །
དགྲ་ནག་པོས་བཀག་འགོག་བྱས་ནི་གསུམ། །
འདང་དེ་གསུམ་བརྒྱབ་བེ་གླེང་ནི་ཡིན། །
རོགས་སྡེ་ཆེན་དཀྱིལ་ནས་སྡོད་དྲ། །
ང་གཞན་སྡེ་མཐའ་ནས་ལོས་འདུག །
འུ་གཉིས་ཀའི་བར་བ་འཕྲིན་རེད། །
འཕྲིན་རེ་རེ་བསྐུར་རེ་ཐོན་ན། །
རོགས་རེ་རེ་གླེང་ནོ་དཔེ་རེད། །
གླེང་གཞན་ན་ཤེས་གི་མ་འཇུག །
སྟོད་རི་རྒྱལ་ལྷུན་པོ་ཁངས་གིས་མནན། །
རི་ཁངས་གིས་མནན་ནོ་མི་སྡུག་ཀི །
ངའི་འབྲོང་མོ་མིག་གིས་མི་རིག་ཀི །
ངའི་འབྲོང་ཕྲུག་ངུར་སྐད་མི་གོ་གི །
ཆུ་རྨ་ཆུ་དྭངས་ཤ་ཅན་པོ། །
བྱ་རྨ་བྱ་ཆགས་སའི་གནས་རེད། །
སྒྲོ་ལྗང་སྨུག་གསེར་མདོག་ཅན་པོ། །
གསེར་བུམ་པ་ཁ་གི་རྒྱན་རེད། །
| བྱ་རང་རང་ས་ཡ་འཕུར་དུས། །
281



སྒྲོ་ལྗང་སྨུག་སེམས་གི་གླེང་རེད། ། །
སྒྲོ་ལྗང་ལོའི་གུར་ཞིག་ཕུབ་ན། །
སེམས་བསམ་པས་ཞེ་རེ་ཆགས་ཀི །
དོན་དམ་པས་ཡིད་སེམས་སྨྲེང་གི །
སྡེ་ཆེན་པོ་ཁ་ཞེང་ཅན་པོ། །
རོགས་འདང་ཅན་གནས་སའི་གཞི་རེད། །
ཡག་མོ་སྒོ་དུང་ཟླ་འདྲ་བོ། །
ནང་ན་ཟླའི་དཀྱིལ་གི་རྒྱན་རེད། །
རོགས་རང་རང་ས་ཡ་འགྲོ་དུས། །
ཚིག་བཤད་ནོ་སེམས་གི་གླེང་རེད། །
སྡེ་གཡས་རུ་གཡོན་རུའི་མཐའ་ན། །
ཞེ་ཆགས་སའི་རོགས་ལོ་མེད་རུང༌། །
སྡེ་ཆེན་པོ་དཀྱིལ་གི་ཆུང་ལོས། །
ས་ལ་ཡོག་བརྒྱུད་ལེ་འགྲོ་དུས། །
ཁ་ལ་ལ་བླངས་ངེ་རྩེ་ན། །
ཞེ་བསམ་པས་ཞེ་རེ་ཆགས་ཀི །
དོན་དམ་པས་ཡིད་སེམས་སྨྲེང་གི །
སྟོད་སྤྲིན་དཀར་ཆགས་ཀི་ཡན་ཆད་ནས། །
སྨད་སྤྲིན་དམར་ཆགས་ཀི་མན་ཆད་ནས། ། །
འབྲུག་ཕོ་སྐྱོང་ཐེངས་གསུམ་གྲགས་ནོ་འདི། །
གནམ་སྔོན་པོ་ཁ་ཞེང་ཆེ་ནི་རེད། ། །
མཚོ་སྔོན་པོར་ཁ་ཐག་རིང་ནི་རེད། །
ཞེ་སྨྲེང་ངེ་འབྲུག་ཆུང་གྲགས་ནི་ཡིན། །
ནགས་རྒྱ་རྫོང་རྔམ་ཁ་མཐུག་རུང༌། །
བྱ་ཁུ་ལོ་རླུང་གིས་འཁུར་གི ། །
བྱ་མང་པོས་ལྟད་མོ་ལྟ་གི ། །
སྙིང་རྗེ་ནི་བྱ་ཞིག་མེད་ཀི །
འདང་བརྒྱབ་ན་ཡིད་སེམས་སྨྲེང་གི །
ཕྱི་སྡེ་བ་ཆགས་ཀི་ཡན་ཆད་ནས། །
ནང་ན་ཟླ་ཆགས་ཀི་མན་ཆད་ནས། །
སྟག་ཤ་རས་ལ་གཞས་བླངས་ནོ་འདི། །
སྡེ་ཆེན་པོ་ཁ་ཞེང་ཆེ་ནི་རེད། །
རོགས་ཆུང་ལོ་ཁ་ཐག་རིང་ནི་རེད། །
ཞེ་སྨྲེང་ངེ་ལ་གཞས་བླངས་ནི་ཡིན། །
སྡེ་ཆེན་པོ་རོགས་ག་བྱམས་རུང༌། །
རོགས་ཆུང་ལོ་མི་ཁས་ཁྱེར་གི ། །
རོགས་མང་པོས་ལྟད་མོ་ལྟ་གི །
སྙིང་རྗེ་ནི་རོགས་ཤིག་མེད་ཀི །
འདང་བརྒྱབ་ན་ཡིད་སེམས་སྨྲེང་གི །
མཚོ་གཡས་རུ་གཡོན་རུའི་མཐའ་ན། །
ཞེ་ཆགས་སའི་བྱ་ཞིག་མེད་རུང་། །
མཚོ་སྔོན་པོའི་མཐའ་གི་རྨ་བྱས། །
ཆུ་ཡར་བཅད་མར་བཅད་མཚམས་ནས། །
རི་གོང་མའི་མགོ་ཡ་བུད་དུས། །
སྟོད་དབུས་གཙང་ཡུལ་སྡེ་གསལ་གི །
འདི་གསལ་རུང་དབུས་གཙང་ཡུལ་རེད། །
282



ལྷ་མཇལ་རྒྱུའི་དབང་སྐལ་མ་དགོས། །
ལྷ་རིག་རྒྱུའི་ལས་དབང་མེད་ཀི ། །
དེ་བསམས་ན་ཡིད་སེམས་སྨྲེང་གི །
ངས་མ་གླེང་ཉི་མ་གཅིག་མེད། །
རོགས་ཐུག་ཐག་རིང་ནོ་བསམས་ན། །
ང་ན་ཟླའི་གྲུབ་ནས་སྡུག་ཀི ། །
ང་སྡུག་ནོ་རོགས་ལོས་ཆེ་ཤེས། །
ངས་ཆེ་ཤེས་བསམས་ན་གླེང་གི །
རི་ཞོལ་མའི་མགོ་ཡ་བུད་དུས། །
ས་སྡེ་ཆེན་རུ་སྡེ་གསལ་གི །
འདི་གསལ་རུང་སྡེ་ཆེན་དཀྱིལ་རེད། །
རོགས་རྩེ་རྒྱུའི་དབང་སྐལ་མ་དགོས། །
རོགས་རིག་ཀི་སྟབས་ཀ་མེད་ཀི ། །
དེ་བསམས་ན་ཡིད་སེམས་སྨྲེང་གི །
ཡར་ལྟོས་གི་དགུང་སྔོན་གནམ་གི །
འབྲུག་ལྗང་ལོ་ཟིལ་བ་ཅན་པོ། ། །
འབྲུག་ད་རེབ་གྲགས་ཀི་འཕྲོ་ནས། །
འབྲུག་བརྒྱ་གྲགས་བྱས་ན་དྲན་རྒྱུ་རེད། །
ཆར་ཟིལ་མ་བབས་ན་སྨྲེང་རྒྱུ་རེད། །
དགུང་ཨ་སྔོན་གོས་ཆེན་ཞེང་གཅིག་རེད། །
སྤྲིན་ཐད་ཀི་བུད་ནོ་དྲན་ཤིང་རེད། །
སྨུག་སྟོད་ལ་འཐིབས་ནོ་གླེང་སློང་རེད། ། །
ས་སྡེ་ཆེན་ཚོ་དྲུག་གྲོང་གི །
རོགས་ཆུང་ལོ་ཁ་ཚིག་ཅན་པོ། །
རོགས་ད་ཐེངས་རྩེ་གི་འཕྲོ་ནས། །
སྡེ་ཆེན་པོ་རིག་ན་དྲན་རྒྱུ་རེད། །
རོགས་རིགས་འདྲ་རིག་ན་གླེང་རྒྱུ་རེད། །
སྡེ་ཆེན་པོ་གོས་ཆེན་ཞེང་གཅིག་རེད། །
ཚིག་དོན་ཆེན་བཤད་ནོ་དྲན་ཤིང་རེད། །
རོགས་ལན་རེར་ཐུག་ནོ་གླེང་སློང་རེད། །
ཟླ་མ་རིག་ཉི་མ་འདི་ཚོར། ། །
ངས་མ་གླེང་ཉི་མ་གཅིག་མེད། །
ཟླ་ཚེས་ཐག་རིང་ནོ་བསམས་ན། །
ང་སྐར་མའི་རྒྱབ་ནས་སྡུག་ཀི །
སྡུག་ཆེ་ནོ་ཟླ་བས་ཆེ་ཤེས། །
ངས་ཆེ་ཤེས་བསམས་ན་གླེང་གི །
བྱ་ཁུ་བྱུག་སྙིང་ལ་རྗེ་བོ། །
སྡོང་ལོ་མ་སྟུག་པོའི་བར་ནས། །
ཁྱོད་རིག་ན་སྙིང་རེ་རྗེ་གི །
ཁྱོད་གྲགས་ན་ཞེ་རེ་གླེང་གི །
ཞེ་སྨྲེང་རུང་རྒྱ་རྫོང་ནགས་རེད། །
རོགས་ཆུང་ལོ་སྙིང་ལ་རྗེ་བོ། །
ཁྱོད་ཁ་ཡ་ན་ཟླའི་རྒྱབ་ནས། །
ངས་རིག་ན་སྙིང་རེ་རྗེ་གི །
རོགས་མ་རིག་ཉི་མ་འདི་ཚོར། །
283



ཁྱོད་ཐུག་ན་ཡིད་སེམས་སྨྲེང་གི །
སེམས་སྨྲེང་རུང་ཕ་མའི་རྩིབས་རེད། །
རོགས་སྡེ་ཆེན་གྲོང་ན་ཡོད་དུས། །
གྲོང་སྡེ་བ་མིག་གིས་འཚོས་ཡོད། །
རོགས་མེད་དུས་སེམས་པ་སྡུག་ཀི །
སྡེ་རིག་ན་ཞེ་རྩ་གླེང་གི ། །
རྟ་འདོ་བར་དྲན་ཤིང་བཞག་ནོ། །
ཞེ་གླེང་བ་རྒྱབ་གི་སྒ་རེད། །
སྒ་ལྷུ་བཞིའི་བར་ནས་གླེང་ནོ། །
ངའི་སྐྱེ་བ་སྔོན་གི་ལས་རེད། །
རོགས་ཆུང་ལོར་དྲན་ཤིང་བཞག་ནོ། །
ཞེ་སྨྲེང་བ་ཁ་གི་ཚིག་རེད། །
ཁའི་དུང་སོའི་བར་ནས་གླེང་ནོ། །
ངའི་སྐྱེ་བ་སྔོན་གི་ལས་རེད། །
ཆུ་རྨ་ཆུ་སྔོན་མོའི་ཚུན་ཆད་ཀི ། །
འབྲི་ཆུ་ལུ་མའི་ཕན་ཆད་ཀི །
སྡོང་སྐྱེས་ཡག་སིལ་སྡོང་མགོ་གི །
བྱ་ཁུ་ལོ་གཉིས་ཀས་སྡུག་གཏམ་བཤད། །
ནགས་རྒྱ་རྫོང་ཁ་ཞེང་ཆེ་ནོ་གཅིག ། །
སྡོང་ལོ་མ་སེར་ཐིག་ལྷུང་ནི་གཉིས། །
བྱ་ཁུ་ལ་འཕུར་ཚད་མཐོ་ནོ་གསུམ། །
འདང་དེ་གསུམ་བརྒྱབ་བེ་གླེང་ནི་རེད། །
ལྷོ་འཛམ་གླིང་ཉི་མ་སེར་པོ། །
ཁྱོའི་ངོ་ན་མུན་པ་ཨེ་ཡོད། །
ཁྱོའི་ངོ་ན་མུན་པ་ཡོད་ན། །
མུན་སེལ་ཀི་བཀོད་པ་ངས་འཐེན། །
རོགས་ཞེ་མཐུན་ན་ཟླའི་ཆུང་ལོ། །
ཁྱོའི་སེམས་ན་གླེང་པ་ཨེ་ཡོད། །
ཁྱོའི་སེམས་ན་སྨེང་པ་ཡོད་ན། །
གླེང་སེལ་ཀི་བཀོད་པ་ངས་འཐེན། །
ཡུལ་ཕ་མའི་རྩེ་སྒོ་མན་ཆད་ཀི །
ནང་ན་ཟླའི་རྩེ་སྒོ་ཡན་ཆད་ཀི །
ས་སྡེ་ཆེན་རྩེ་རའི་གྲོང་གི །
རོགས་ཆུང་ལོ་གཉིས་ཀས་སྡུག་གཏམ་བཤད། །
ཞེ་རང་ང་སྡུག་ནི་ཆེ་ཡིན། །
སྡེ་ཆེན་པོ་ཁ་ཞེང་ཆེ་ནོ་གཅིག །
རོགས་ཆུང་ལོ་འགྲོགས་ཚུལ་མཐོ་ནི་གཉིས། །
གཏམ་མྱི་ཁས་བཀག་འགོག་བྱས་ནོ་གསུམ། །
འདང་དེ་གསུམ་བརྒྱབ་བེ་སྨྲེང་ནི་རེད། །
འབྲོང་ཁྱ་ཡག་རྫ་ན་ཡོད་དུས། །
རྫ་ཁྲ་ཡག་མིག་གིས་འཚོས་ཡོད། །
འབྲོང་མེད་དུས་སེམས་པ་སྡུག་ཀི །
རྫ་རིག་ན་ཞེ་རྩ་གླེང་གི །
284
ཤ་བརྒྱད་པ་ཤེའུ་གི་ཐིག་ལེ་ཅན། །
ར་ཆ་བརྒྱད་དུང་གི་རུ་ཐུར་རེད། །
རྐང་རྨིག་བཞི་རླུང་གི་འཁོར་ལོ་རེད། །



ལུས་རྒྱན་དྲུག་རྨ་བྱའི་གཡུ་ཐིག་རེད། ། །
ཤ་རྫ་མགོར་བཤར་ན་དྲན་སློང་རེད། ། །
སྨུག་ལ་ལོང་འཐིབས་ན་སྨྲེང་སྤྱད་རེད། །
ས་སྒོ་མེ་ཟེར་ན་ཐག་རིང་གི །
ང་འདོ་རིག་རྟ་བོ་བང་ཐུང་གི །
ས་བྱང་ལམ་བཅད་ན་ཞེ་སྨྲེང་གི །
རོགས་ཆུང་ལོ་དུང་གི་སོ་སྒོ་ཅན། །
གཟུགས་སྐྱེས་ལུས་སྨྱུག་མ་ཚིགས་དྲུག་རེད། །
ཡག་ཕོ་སྒོ་བཅོ་ལྔའི་དུང་ཟླ་རེད། །
སོ་འཛུམ་དཀར་ཟླ་བའི་འོད་ཁང་རེད། །
རོགས་གྲོང་གི་ཐུག་ན་དྲན་སློང་རེད། །
ས་ཁ་ཐག་རིང་ན་གླེང་སྤྱད་རེད། །
ས་སྡེ་ཆེན་ཟེར་ན་ཐག་རིང་གི །
ང་ཕ་བཟང་བྱི་ལི་ཞེ་གཉོམ་གི །
རོགས་ཐུག་རྒྱུ་མེད་ན་སེམས་སྨྲེང་གི །
285



དགུ་བ། ཞེ་སྡུག་པའི་སྐོར།
རྫ་ཁྱ་ཡག་ཁ་ཐག་ཁེར་ལམ་རེད། །
འབྲོང་བྲེ་ལོ་བྱང་མ་ཁེར་འགྲོ་རེད། །
མགོ་རུ་ཐུར་རྫ་ཁའི་སོ་བ་རེད། །
ཞེ་སྡུག་ག་རྫ་ལམ་རིང་མོ་རེད། །
ཞེ་སྡུག་རུང་མི་འགྲོ་ཀ་མེད་རེད། །
ང་བྲེ་སེར་འབྲོང་མོའི་ལས་དབང་རེད། ། །
གཡུ་མདོག་ལྡན་ཞེ་མཐུན་ཆུང་ལོ་རེད། །
ཁྱོད་རྩེ་གི་ཞེ་འདང་བརྗེད་མེད་ཡིན། །
རྩེ་མ་ཐུབ་སེམས་གི་སྡུག་བསྔལ་རེད། །
ཐང་ཁ་ཞེང་ཅན་པོ་རིག་ན། །
རྐྱང་དར་མ་ཡིད་ལ་དྲན་གི །
ས་བྱང་ལམ་རིང་མོ་བརྒྱུད་ན། །
རྐྱང་རིག་རྒྱུ་མེད་ལ་སྡུག་ཀི །
སྡེ་ཆེན་པོ་ཁ་ཐག་ཁེར་ལམ་རེད། །
སྟག་ཤ་ར་བྱང་མ་ཁེར་འགྲོ་རེད། །
མིག་ཁྲ་རིལ་སྡེ་ཉུལ་སོ་བ་རེད། ། །
ཞེ་སྡུག་ག་སྡེ་ལམ་རིང་མོ་རེད། །
ཞེ་སྡུག་རུང་མི་འགྲོ་ཀ་མེད་རེད། །
ང་ཞེ་མཐུན་རོགས་ཀི་ལས་དབང་རེད། །
སྡེ་ཁ་ཞེང་ཅན་པོ་རིག་ན། །
རོགས་ཁ་ཚིག་ཅན་པོ་དྲན་གི །
ས་ལ་ཡོག་བརྒྱུད་ལེ་སོང་ན། །
རོགས་རིག་རྒྱུ་མེད་ལ་སྡུག་ཀི །
སྟོད་དབུས་གཙང་གསེར་ཏོག་སེར་བོ་རེད། ། །
གསེར་མདོག་ལྡན་འཛམ་གླིང་ཉི་མ་རེད། །
ཁྱོད་ཤར་གི་དྲོད་ཁོལ་བརྗེད་མེད་ཡིན། །
ཤར་མ་ཐུབ་སེམས་གི་སྡུག་བསྔལ་རེད། །
རྫ་ཁྱ་ཡག་ཁ་ཐག་ཁེར་ལམ་རེད། །
འབྲོང་བྲེ་ལོ་བྱང་ང་ཁེར་འགྲོ་རེད། །
མགོ་རུ་ཐུར་དབུ་རྒྱན་སོ་བ་རེད། །
ཞེ་སྡུག་ག་རྫ་ལམ་རིང་མོ་རེད། །
ཞེ་སྡུག་རུང་མི་འགྲོ་ཀ་མེད་རེད། །
ང་བྲེ་སེར་འབྲོང་མོའི་ལས་དོན་རེད། །
སྡེ་ཆེན་པོ་གཡུ་ཏོག་ལྗང་ཁུ་རེད། །
286



ཞེ་སྡུག་གེ་ལ་ལ་བླངས་ནི་རེད། །
གླུ་བླངས་ངེ་རང་སེམས་གསོས་ནི་ཡིན། །
སྡེ་ཆེན་པོ་ཁ་ཐག་ཁེར་ལམ་རེད། །
སྟག་ཤ་ར་བྱང་ང་ཁེར་འགྲོ་རེད། །
མིག་ཁྲ་རིལ་དབུ་རྒྱན་སོ་བ་རེད། །
ཞེ་སྡུག་ག་སྡེ་ལམ་རིང་མོ་རེད། ། །
ཞེ་སྡུག་རུང་མི་འགྲོ་ཀ་མེད་རེད། །
ང་ཞེ་མཐུན་ཆུང་ལོའི་ལས་དོན་རེད། །
ནང་ན་ཟླ་མང་རུང་སྡུག་ཀི ། །
ཐང་ཁ་ཞེང་ཅན་པོ་རིག་ན། །
རྐྱང་དར་མ་ཡིད་ལ་དྲན་གི །
ས་བྱང་ལམ་རིང་མོ་གཅོད་དུས། །
རྐྱང་རིག་རྒྱུ་མེད་ན་སྡུག་ཀི །
རི་མཐོ་ན་མི་སྡུག་དམའ་ན་སྡུག །
རི་དམའ་མོར་སྨུག་པ་འཐིབས་ན་སྡུག །
སྨུག་དྭངས་མཐའ་མེད་ན་ལྷག་པ་སྡུག ། །
སྡེ་ཁ་ཞེང་ཅན་པོ་རིག་ན། །
རོགས་ཁ་ཚིག་ཅན་པོ་དྲན་གི །
གྲོང་རྩེ་བ་སྡེ་ཡ་ཚོགས་དུས། །
རོགས་རིག་རྒྱུ་མེད་ན་སྡུག་ཀི །
རོགས་མེད་ན་མི་སྡུག་ཡོད་ན་སྡུག །
རོགས་ཡོད་ལེ་ཁ་ཐག་རིང་ན་སྡུག །
རོགས་ཐུག་ཐག་རིང་ན་ལྷག་པ་སྡུག །
རྫ་ཟུར་ཁ་ཅན་པོ་རིག་ན། །
འབྲོང་རྭ་ཁ་ཅན་པོ་དྲན་གི །
སེར་གྱི་ལེ་ཉི་མ་ཤར་ན། །
འབྲོང་སྒོ་ཟོག་མིན་ནོ་སྡུག་ཀི །
བྱ་རྨ་བྱ་རྨ་ཡུལ་བརྒྱུད་དུས་ན། ། །
ངའི་བྱིའུ་ཆུང་འཇོལ་མོར་ཤོད་ལ་ཐོངས། །
ལོ་གཅིག་ག་ཐེངས་གསུམ་གྲགས་ནོ་འདི། །
བྱ་སྐྱིད་ནི་མ་རེད་སྡུག་ནི་རེད། །
ཞེ་སྡུག་གེ་ཐེངས་གསུམ་གྲགས་ནི་རེད། །
བྱ་གྲགས་གེ་རང་སེམས་གསོས་ནི་ཡིན། ། །
སྡེ་ཁ་ཞེང་ཅན་པོ་རིག་ན། །
རོགས་ཞེ་འདངས་ཅན་པོ་དྲན་གི །
དཀར་ས་ལེ་ཟླ་བ་ཤར་ན། །
ཁྱིམ་གཅིག་ན་མེད་ནོ་སྡུག་ཀི །
སྟག་ཤ་ར་སྡེ་རུ་བརྒྱུད་དུས་ན། ། །
ངའི་ཞེ་མཐུན་ཆུང་ལོར་ཤོད་ལ་ཐོངས། །
ཁ་བགད་ལེ་ལ་ལ་བླངས་ནོ་འདི། ། །
རོགས་སྐྱིད་ནི་མ་རེད་སྡུག་ནི་རེད། །
ཆུ་རྨ་ཆུ་སྔོན་མོའི་ཁ་ནས། །
བྱ་རྨ་བྱ་སྒྲོ་གོར་ཅན་པོ། ། །
སྒྲོ་སྔོན་མོའི་སྒྲོ་གོར་གཅིག་ག །
གོས་འབྲུག་མ་ཞིག་ཀི་འདང་ཡོད། །
287



འདང་ཡོད་རུང་འདང་རྒྱག་ཆེ་གི །
སྟོན་མི་སྟོན་འདོད་ན་སྡུག་ཀི །
བྱ་ཡག་པ་རྨ་བྱ་མཉམ་སྐྱེས་རེད། །
ས་དེང་སང་རྨ་ཆུའི་མགོ་རྔ་རེད། །
ཆུའི་མགོ་རྔ་ཡིན་ནས་མི་སྡུག་ཀི །
བྱ་ཐུག་ཐབས་མེད་ན་ཞེ་སྡུག་ཀི །
-
-
-
-
ས་སྡེ་ཆེན་སྡེ་བའི་གྲོང་ནས། །
གྲོང་རྩེ་བ་ལ་ལ་ཅན་པོ། །
གླུ་མགུར་མའི་ཚིག་ཀ་གཅིག་ག །
ཆོས་དུམ་པ་ཞིག་ཀི་འདང་ཡོད། །
འདང་ཡོད་རུང་འདང་རྒྱག་ཆེ་གི ། །
ལེན་མི་ལེན་འདོད་ན་སྡུག་ཀི ། །
སྡེ་ཆེན་པོ་ཡག་ཀི་ད་ཁུགས་ནས། །
རོགས་ཡག་པ་འུ་གཉིས་མཉམ་སྐྱེས་རེད། །
ས་དེང་སང་སྡེ་བའི་མགོ་རྔ་རེད། །
སྡེ་མགོ་རྔ་ཡིན་ནས་མི་སྡུག་ཀི །
རོགས་ཐུག་ཐབས་མེད་ན་ཞེ་སྡུག་ཀི །
ང་དུང་དུང་ཁྱ་ཡག་རྫ་དུང་གི ། །
རྫ་དུང་ངེ་རྫ་ཡ་བུད་སོང་ན། ། །
རྒོད་ཐང་དཀར་དགུང་ན་མྱི་ལི་ལི། །
སྤྱང་དར་མའི་སོ་རྩ་གྱིག་གྱིག་གྱིག །
ལུག་གཡང་དཀར་སྐྲག་གེ་འདར་ར་ར། །
ཟོག་དུད་འགྲོ་ཡིན་རུང་སྙིང་མ་རྗེ། །
རྩ་ཟོས་ནོ་བར་ཆད་དག་དག་རེད། །
རྫ་ཁ་ཞེང་ཅན་པོ་རིག་ན། །
འབྲོང་རྭ་ཁ་ཅན་པོ་དྲན་གི །
འབྲུག་གྲགས་གེ་སྨུག་པ་འཐིབས་ན། །
འབྲོང་སྒོ་ཟོག་མིན་ནོ་སྡུག་ཀི ། །
-
-
-
སྡེ་ཁ་ཞེང་ཅན་པོ་རིག་ན། །
རོགས་ཞེ་འདང་ཅན་པོ་དྲན་གི །
རོགས་རྩེ་ཡེ་རང་ཡུལ་སོང་ན། །
ཁྱིམ་བཟའ་ཚང་མིན་ནོ་སྡུག་ཀི །
ང་དུང་དུང་བྱི་མོ་ཁྱོད་དུང་གི །
ཁྱོད་དུང་ངེ་ཁྱོད་ལ་འགྲོག་བཏང་ན། །
གླིང་སྡེ་བའི་མྱི་ཁ་འུར་རི་རི། །
དགྲ་ནག་པོའི་སོ་རྩ་གྱིག་གྱིག་གྱིག །
རོགས་ཆུང་ལོ་སྐྲག་གེ་འདར་ར་ར། །
ལོ་ཉི་ཤུ་ཡིན་རུང་སྙིང་མ་རྗེ། །
རོགས་རྩེ་ནོ་བར་ཆད་དག་དག་རེད། །
ཐང་ཆེ་སའི་ཆུང་སར་བུད་ལེ། །
ཐང་ཆེན་པོའི་དཀྱིལ་ལ་བལྟས་ན། །
ཐང་ཆུང་སར་མེ་ཏོག་སྐྱེས་གི །
ནང་རྟ་བརྒྱ་འཁོར་རེ་ཟ་གི །
ངའི་རྒྱུག་རོགས་འདོ་བ་སྔོ་ནག །
ཐང་མི་གཅིག་ཐང་གཞུང་ཞིག་ན། །
ཆུ་རྨ་ཆུ་ཡག་ཀི་ད་ཁུགས་ནས། །
288



འགྲོ་གོམ་པ་ལེན་གོ་བསམ་ན། །
ཞེ་སྡུག་ག་དྭངས་མཐའ་མེད་ཀི །
ང་ལོས་སྡུག་ཁ་ཐག་རིང་ནི་རེད། །
རི་མཐོ་སའི་དམའ་སར་བུད་ལེ། །
རི་མཐོ་སའི་མགོ་ལ་བལྟས་ན། །
རི་དམའ་སར་ཤིང་ལོ་སྐྱེས་གི །
ནང་བྱ་བརྒྱ་ནགས་ན་གྲགས་ཀི །
ངའི་རྒྱ་གར་ཁུ་བྱུག་སྔོན་མོ། །
ནགས་མི་གཅིག་ནགས་མཐའ་ཞིག་ན། །
སིང་དི་རེ་གྲགས་གོ་བསམ་ན། །
ཞེ་སྡུག་ག་དྭངས་མཐའ་མེད་ཀི །
དགོང་ཕྱི་དྲོ་རོགས་ལོ་ཐོན་དུས། །
སྨན་བུ་མོའི་ཡིད་སེམས་སྐྱིད་ཀི །
ནངས་སྔ་མོ་ནམ་མཁའ་ལངས་དུས། །
རོགས་མི་འདུག་འགྲོ་དགོས་ཟེར་ན། །
མ་ང་ཚོའི་ཡིད་སེམས་སྡུག་ཀི ། །
ཁྱོད་ལོས་འགྲོ་ཕ་ས་རང་ཡུལ་རེད། །
ང་ལོས་སྡུག་ཁ་ཐག་རིང་ནི་རེད། །
བྱ་ཁུ་བྱུག་འཕུར་གི་ཕྱི་ཉིན་ནས། །
བྱིའུ་འཇོལ་མོ་སྡུག་སྲོལ་བཤད་ན། །
ནགས་རྒྱ་རྫོང་སྔོན་ནས་འདར་གི །
བྱ་གླག་མོ་འཁོར་རེ་ཉན་གི །
ཁག་མེད་ཀི་ཟེར་རེ་བཤད་ཀི ། །
སྡེ་ཆེ་སའི་ཆུང་སར་བུད་ལེ། །
སྡེ་ཆེ་སའི་གྲོང་ང་བལྟས་ན། །
གྲོང་སྡེ་བ་སྐར་ཚོགས་ཤར་གི །
ནང་ན་ཟླ་འཁོར་རེ་རྩེ་གི ། །
ངའི་ཞེ་མཐུན་ན་ཆུང་རོགས་ལོ། །
ཡུལ་མི་གཅིག་སྡེ་མཐའ་ཞིག་ན། །
ཁ་བགད་ལེ་རྩེ་གོ་བསམ་ན། །
ཞེ་སྡུག་ག་དྭངས་མཐའ་མེད་ཀི །
རོགས་ཆུང་ལོ་སོང་གི་ཕྱི་ཉིན་ནས། །
མ་ང་ཚོ་སྡུག་སྲོལ་བཤད་ན། །
སྡེ་ཆེན་པོ་སྔོན་ནས་འདར་གི །
ནང་ན་ཟླ་འཁོར་རེ་ཉན་གི །
ཁག་མེད་ཀི་ཟེར་རེ་བཤད་ཀི །
ཟླ་བཞི་བའི་ཁུ་བྱུག་གྲག་དུས། །
བྱིའུ་འཇོལ་མོའི་ཡིད་སེམས་སྐྱིད་ཀི །
ཟླ་བདུན་པའི་སྟོན་མགོ་ཁུག་དུས། །
བྱ་མི་འདུག་འཕུར་དགོས་ཟེར་ན། །
བྱིའུ་འཇོལ་མོའི་ཡིད་སེམས་སྡུག་ཀི །
ཁྱོད་ལོས་འཕུར་ཕ་ས་རྒྱ་གར་རེད། །
ན་ཁྲ་རིས་ན་ལུང་གོང་མ་ནས། །
ང་སྐྱིད་ཀི་ཡོད་དྲ་སྡུག་ཀི་ཡོད། །
སྐྱིད་ལོས་ཡོད་དབུས་གཙང་ས་ཆ་རེད། །
སྟག་ལོས་ཡོད་ཇོ་བོ་རིག་ཀི་མེད། །
རིག་ཀི་མེད་རུང་བརྗེད་ཀི་མེད། །
289



-
-
ས་གར་སོང་ས་ན་གླེང་གི་ཡོད། །
ཞེ་སྡུག་ནོ་རི་ཆེན་གྲིབ་མ་རེད། །
ཞེ་སྡུག་རུང་གྲིབ་མ་གོན་དགོས་གི །
-
སྡེ་ཆེན་པོ་སྡེ་ལུང་ཞོལ་མ་ན། །
ང་སྐྱིད་ཀི་ཡོད་དྲ་སྡུག་ཀི་ཡོད། །
སྐྱིད་ལོས་ཡོད་ན་ཟླའི་རྩེ་ར་རེད། །
སྡུག་ལོས་ཡོད་རོགས་ལོར་ཐུག་ཀི་མེད། །
ཐུག་ཀི་མེད་དྲ་བརྗེད་ཀི་མེད། །
ས་གར་སོང་ས་ན་གླེང་གི་ཡོད། །
རོགས་ཆུང་ལོ་གསེར་གི་འཁོར་ལོ་རེད། །
གཅིག་འཁོར་རེ་རོགས་ལོ་བུད་སོང་ན། ། །
ཞེ་སྡུག་ནོ་ཞེ་མཐུན་རོགས་ལོ་རེད། །
ཞེ་སྡུག་རུང་རོགས་ལོ་འདུག་དགོས་གི །
-
-
-
རྟ་སྟོད་ལ་སོང་ནོ་མ་སྒྲེང་། །
རྒྱུག་གོམ་པ་འཁྱེར་ནོ་མ་སྡུག །
ཐང་ཆེན་པོར་ཕྱིར་སྐོར་ལོས་རྒྱག །
དེའི་ཞོར་ར་ཐོར་མོ་ལོས་ཐུག །
མཚོ་སྔོན་པོ་ཚྭ་མཚོ་ཁ་ནས། །
བྱ་ངང་བ་སྣ་ཚོགས་གྲགས་ཀི །
བྱ་ཀ་གི་གསུང་སྙན་གོ་ན། ། །
ངས་རྒྱ་གར་ཁུ་བྱུག་དྲན་གི །
བྱ་དྲན་རུང་རྒྱ་རྫོང་ནགས་རེད། །
བལྟ་འདོད་རུང་རིག་རྒྱུ་མེད་ཀི །
བྱ་དྲན་ན་ཡིད་སེམས་སྡུག་ཀི ། །
རོགས་སྟོད་ལ་སོང་ནོ་མ་སྒྲེང་། །
ཚིག་སྐད་སྐུར་བྱས་ནོ་མ་སྡུག ། །
སྡེ་ཆེན་པོར་ཕྱིར་སྐོར་ལོས་རྒྱག །
དེའི་ཞོར་ར་རོགས་ལོར་ལོས་ཐུག །
--
སྡེ་ཆེན་པོ་རྩེ་ར་ནང་ནས། །
གྲོང་ན་ཟླས་ལ་གཞས་ལེན་གི །
ཚིག་སྙན་མོའི་སྐད་ལ་ཉན་ན། །
ངས་འདང་ཅན་རོགས་ལོ་དྲན་གི །
རོགས་དྲན་རུང་སྡེ་ཆེན་གྲོང་རེད། །
བལྟ་འདོད་རུང་རིག་རྒྱུ་མེད་ཀི །
རོགས་དྲན་ན་ཡིད་སེམས་སྡུག་ཀི ། །
བྱ་ཁུ་བྱུག་སྙིང་ལ་རྗེ་བོ། །
ཁྱོད་རྒྱ་གར་ཡུལ་ནས་གྲགས་ན། །
ངས་རྒྱ་རྫོང་ནགས་ནས་ཉན་ཡོད། །
བྱ་དྲན་ནེ་སྡུག་སྲོལ་བཤད་ན། །
ཤིང་ལོ་མ་མདུད་པ་རྒྱག་ཀི །
དགུང་ཉི་མ་གསེར་གི་འཁོར་ལོ་རེད། །
གཅིག་ཤར་རེ་ཉི་མ་འགྱུ་སོང་ན། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་ཆེན་གྲོང་ནས་རྩེ་ན། །
ངས་སྡེ་མཐའ་བསྐོར་རེ་ཉན་ཡོད། །
290



རོགས་དྲན་ནེ་སྡུག་སྲོལ་བཤད་ན། །
ཤ་མཆིན་པ་སྟེང་འོག་བརྗེ་གི །
རྩེ་མཐོན་པོ་སྒོ་རྩེ་རྫ་རི། །
ལས་སྔོན་གི་རྒྱབ་རི་འདེམས་ཡོད། །
རི་རྒྱང་ནས་བལྟས་ན་རིག་གི །
སྨུག་རི་མགོར་འཐིབས་ན་སྡུག་ཀི །
ཐང་ཁ་ཞེང་ཅན་པོ་རིག་ན། །
རྐྱང་ཁི་དཀར་ཅན་པོ་དྲན་གི
ས་བྱང་ལམ་རིང་མོར་སོང་ན། །
རྐྱང་རིག་རྒྱུ་མེད་ན་སྡུག་ཀི ། །
རོགས་ཞེ་མཐུན་ཆུང་འདྲིས་དགའ་ལོ། །
ལས་སྔོན་གི་རྩེ་རོགས་འདེམས་ཡོད། །
རོགས་རྒྱང་ནས་བལྟས་ན་རིག་ཀི །
རོགས་ཐུག་ཐབས་མེད་ན་སྡུག་ཀི །
སྡེ་ཁ་ཞེང་ཅན་པོ་རིག་ན། །
རོགས་ཁ་ཚིག་ཅན་པོ་དྲན་གི །
ས་ལ་ཡོག་བསྐོར་རེ་སོང་ན། །
རོགས་རིག་རྒྱུ་མེད་ན་སྡུག་ཀི །
ཐང་ཨ་ལོང་མེ་ལོང་དཀྱིལ་ནས། །
རྟ་འདོ་བའི་གོང་ནས་སྐྱིད་རུང་། །
བོའུ་འཁུར་རྒྱུ་མེད་ན་སྡུག་ཀི །
ངས་བལྟས་ན་ཉི་མ་སྐྱིད་ཀི །
སྐུ་ས་ལེ་ནམ་མཁའ་ལངས་དུས། །
སེར་གྱི་ལེ་འཆར་རྒྱུ་དེ་རེད། །
ང་སྡུག་ག་དགའ་ནི་མིན་འདྲ། ། །
འབྲུག་ཕོ་ཆུང་ཁྱོད་ར་འུ་གཉིས། །
སྤྲིན་ནག་པོའི་ཁོང་གསེང་ཞིག་ནས། །
གཅིག་ཐུག་རྒྱུའི་དུས་སྐབས་འདི་རེད། །
རྫ་ཁྱ་ཡག་རྫ་ལུང་ཁུག་ནས། །
ལུག་མཚེར་དཀར་རྫ་ནས་སྐྱིད་རུང་། །
གླུ་ལེན་རྒྱུ་མེད་ན་སྡུག་ཀི །
ས་སྡེ་ཆེན་སྡེ་ལུང་དཀྱིལ་ནས། །
མཁར་གྲུ་བཞིའི་ནང་ནས་སྐྱིད་རུང་། །
རོགས་ཆུང་ལོ་མེད་ན་སྡུག་ཀི །
ངས་བལྟས་ན་རྩེ་བ་སྐྱིད་ཀི །
གླུ་བླངས་ངེ་རྩེ་རྒྱུ་དེ་རེད། །
ང་སྡུག་ག་དགའ་ནི་མིན་འདྲ། །
སྨན་བུ་མོ་ཁྱོད་ར་འུ་གཉིས་ཀ །
གཏམ་མི་ཁའི་ཁོང་གསེང་ཞིག་ནས། །
གཅིག་ཐུག་རྒྱུའི་དུས་སྐབས་འདི་རེད། །
རྫ་ཁྱ་ཡག་ཟུར་ཁ་རྡོ་ལམ་རེད། །
འབྲོང་འབྲོང་མོའི་བཤར་ལམ་ཁ་ཁ་རེད། །
མགོ་རུ་ཐུར་རྫ་ཁའི་སོ་བ་རེད། །
ཞེ་སྡུག་ག་ཀ་གི་རང་བཞིན་རེད། །
291



སྡེ་ཆེན་པོ་སྡེ་རུ་སྡེ་ལམ་རེད། །
རོགས་འུ་གཉིས་རྩེ་ལམ་ཁ་ཁ་རེད། །
ཚིག་སྙན་མོ་ས་མཐའི་སོ་བ་རེད། །
ཞེ་སྡུག་ག་ཀ་གི་རང་བཞིན་རེད། །
ངས་སྟོད་ཕྱོགས་རྟ་བོར་སྐད་བསྐུར། །
རྟ་ཐང་ཆེན་དཀྱིལ་ན་ཡོད་ལེ། །
རྩྭ་མེ་ཏོག་ཟས་ཡེ་སྐྱིད་རུང་། །
ང་རྒྱུག་རོགས་མེད་ལ་སྡུག་ཡོད། །
རྫ་ཟུར་ཁ་ཅན་པོ་རིག་ན། །
འབྲོང་རྭ་ཁ་ཅན་པོ་དྲན་གི །
འབྲོང་མེད་ལ་དྲན་ནི་མ་རེད། །
འབྲོང་སྒོ་ཟོག་མིན་ནོ་སྡུག་ཀི ། །
ཁྱོད་སྨད་ཕྱོགས་སྨད་ལ་ཨེ་འགྲོ །
ཁྱོད་སྨད་ཕྱོགས་སྨད་ལ་འགྲོ་ན། །
ངས་སྨད་ཕྱོགས་རོགས་ལོར་སྐད་བསྐུར། །
ང་སྡེ་ཆེན་གྲོང་ན་ཡོད་ལེ། །
ནང་ན་ཟླའི་གྲུབ་ནས་སྐྱིད་རུང༌། །
ང་རྩེ་རོགས་མེད་ལ་སྡུག་ཡོད། །
སྡེ་ཁ་ཞེང་ཅན་པོ་རིག་ན། །
རོགས་ཁ་ཚིག་ཅན་པོ་དྲན་གི །
རོགས་མེད་ལ་དྲན་ནི་མ་རེད། །
རོགས་ཚེ་འགྲོགས་མིན་ནོ་སྡུག་ཀི །
དགུང་ཨ་སྔོན་ཨ་དབྱིངས་དཀྱིལ་འཁོར་འདི། །
འབྲུག་ལྗང་ལོའི་ཕ་ས་ཕ་ཡུལ་རེད། །
ངས་ཕ་ས་ཕར་ར་བལྟས་ན། ། །
ཞེ་སྡུག་ག་དྭངས་མཐའ་མེད་ཀི ། །
རྟ་རག་ཕྲུག་གོང་ལ་བུད་དུས་ན། །
ལམ་ཁ་ཐག་རིང་བོར་ཞེ་རེ་སྡུག ། །
འདང་བརྒྱབ་ན་སྡུག་རྒྱུ་མི་ཡོང་གི །
རྟ་འདོ་བ་བསམ་པའི་ལྷུན་འགྲུབ་གཅིག །
སྒ་བེ་སིང་ནོར་བུ་དངོས་གྲུབ་གཉིས། ། །
རྒྱུག་གོམ་ལག་བྱ་རྒྱལ་གཤོག་ཐོག་གསུམ། །
ང་དེ་གསུམ་འཛོམས་ན་མི་སྡུག་ཀི །
སྡེ་ཆེན་པོ་ཨ་དབྱིངས་དཀྱིལ་འཁོར་འདི། །
རོགས་ཆུང་ལོའི་ཕ་ས་ཕ་ཡུལ་རེད། ། །
ངས་ཕ་ས་ཕར་ར་བལྟས་ན། །
ཞེ་སྡུག་ག་དྭངས་མཐའ་མེད་ཀི །
ལོ་བཅོ་ལྔའི་རོགས་ལོར་འགྲོག་དུས་ན། །
ས་ཁ་ཐག་རིང་ངེ་ཞེ་རེ་སྡུག །
འདང་བརྒྱབ་ན་སྡུག་རྒྱུ་མི་ཡོང་གི །
རོགས་ཆུང་ལོའི་ཡིད་སེམས་དྲང་ནི་གཅིག །
ཚིག་བཤད་ནོ་ངེས་པ་ཡོད་ནི་གཉིས། །
རོགས་ངེད་གཉིས་ཞེ་སེམས་མཐུན་ནི་གསུམ། །
ང་དེ་གསུམ་འཛོམས་ན་མི་སྡུག་ཀི །
ཁྱོད་སྟོད་ཕྱོགས་སྟོད་ལ་ཨེ་འགྲོ །
ཁྱོད་སྟོད་ཕྱོགས་སྟོད་ལ་འགྲོ་ན། ། །
292



དགུང་སྔོན་པོ་མ་ཕུབ་གུར་ཁང་རེད། །
སྤྲིན་དཀར་དམར་མ་བཏིང་གདན་ཁྲི་རེད། ། །
དགུང་ཉི་མ་ལན་གཅིག་མགྲོན་པོ་རེད། །
མགྲོན་ལན་གཅིག་ཤར་རེ་བུད་སོང་ན། །
དགུང་སྔོན་པོའི་གུར་ཁང་སྟོང་བ་རེད། །
སྤྲིན་དཀར་དམར་གདན་ཐོག་འཁྱག་པ་རེད། །
ཞེ་སྡུག་ནོ་བཅོ་ལྔའི་དུང་ཟླ་རེད། ། །
ཞེ་སྡུག་རུང་ཟླ་བ་འཆར་དགོས་གི ། །
ཕྱི་སྐར་ཚོགས་མཉམ་གི་འདུག་དགོས་གི ། །
མ་བུ་མོ་ཕ་མའི་རྩིབས་ནས་སྡུག །
སྟག་ཤ་ར་ཟླའི་རྒྱབ་ནས་སྡུག ། །
རོགས་དེ་ཡེ་སྡུག་ན་ཚེ་སྡུག་རེད། །
རོགས་ཆུང་ལོས་ཕ་མ་སྐྱུར་ར་ཤོག །
ངས་ཁ་ཡ་ན་ཟླ་སྐྱུར་ར་ཡོང་། ། །
སྡེ་སྐྱིད་ས་ཞིག་ག་བློ་གཏོད་བྱེད། །
རོགས་འུ་ཚོ་སྡེ་ཆེན་གོང་མར་འགྲོ །
རྟ་འདེད་རྒྱུ་མེད་ལ་མི་སྡུག་ཀི །
གཞུག་ར་མདས་རྗེས་ཆོད་མི་སྐྲག་ཀི །
ཕྱིར་འཁོར་རེ་བྱང་ལམ་བརྒྱུད་དུས་ན། །
རྟ་ཐོབ་བྱ་མེད་ལ་ཞེ་སྡུག་ཀི །
ཕྱི་སྡེ་བ་མ་ཕུབ་གུར་ཁང་རེད། །
ཞེ་སྣང་བ་མ་བཏིང་གདན་ཁྲི་རེད། །
སྟག་ཤ་ར་ལན་གཅིག་མགྲོན་པོ་རེད། །
མགྲོན་ལན་གཅིག་རྩེ་ལེ་བུད་སོང་ན། །
ཕྱི་སྡེ་བའི་གུར་ཁང་སྟོང་བ་རེད། །
ཞེ་སྣང་བའི་གདན་ཐོག་འཁྱག་པ་རེད། །
ཞེ་སྡུག་ནོ་ཕ་བཟང་བུ་མོ་རེད། །
ཞེ་སྡུག་རུང་བུ་མོ་འདུག་དགོས་གི ། །
ནང་ན་ཟླ་མཉམ་གི་འདུག་དགོས་གི །
རོགས་འུ་ཚོ་སྡེ་ལུང་ཞོལ་མར་འགྲོ །
རོགས་རྩེ་རྒྱུ་མེད་ལ་མི་སྡུག་ཀི །
གཏམ་མི་ཁ་འཁོར་ར་མི་སྐྲག་ཀི །
ཕྱིར་འཁོར་རེ་སྡེ་ལམ་བརྒྱུད་དུས་ན། །
རོགས་ཐོབ་བྱ་མེད་ལ་ཞེ་སྡུག་ཀི །
བྱ་ཁུ་བྱུག་རྒྱ་གར་ཡུལ་ནས་སྡུག །
བྱིའུ་འཇོལ་མོ་རྒྱ་རྫོང་ནགས་ནས་སྡུག །
བྱ་དེ་ཡེ་སྡུག་ན་ཚེ་སྡུག་རེད། །
བྱ་ཁུ་ལོས་རྒྱ་གར་བསྐྱུར་ར་ཤོག །
བྱེའུ་འཇོལ་མོས་རྒྱ་རྫོང་བསྐྱུར་ར་ཡོང་། །
ནགས་ཡོད་ས་ཤིག་ག་བློ་གཏོད་བྱེད། །
སྟོད་སོག་པོ་རྟ་རའི་ནང་ནས། །
རྟ་ད་ཞོན་འདོད་ཀི་སྐབས་བ། །
ས་འབོ་རའི་ཇག་པས་དེད་ཐལ། །
དེད་སོང་ནོ་མིག་ཀི་ལམ་རེད། །
རྡུལ་འཐིབས་ས་སྐྱ་མོ་ཐང་རེད། །
སྡེ་ཆེན་པོ་རྩེ་རའི་ནང་ནས། །
རོགས་ད་རྩེ་ཟེར་གི་སྐབས་བ། །
293



གཏམ་མི་ཁས་རྩེ་ལམ་བཀག་ཐལ། །
དེ་བཀག་ནོ་མིག་ཀི་ལམ་རེད། །
ཞེ་སྡུག་ས་སྐྱ་མོ་སེམས་རེད། །
གངས་དཀར་བོའི་གུར་ཁང་ཕུབ་ཀི །
རླུང་ནག་པོས་གུར་སྒོ་གཅོད་ཀི །
སྲོག་དམར་བོར་ཉེན་ཁ་ཆེ་གི །
སྲོག་དམར་པོ་ཉེན་ཁ་ཆེ་རུང་། །
རྭ་ཆ་བརྒྱད་བློ་ཡིས་མི་གཏོང་། །
ཡར་ལྟོས་ན་ལམ་ཞིག་རིག་ནོ། །
སྟོད་དབུས་གཙང་དབུས་གི་ལམ་རེད། །
ལམ་ཀ་ནས་རྟ་ཞིག་འཚེར་ནོ། །
ངའི་བློ་རྟ་གྱི་ལིང་གྱི་རྒྱ། །
ཞེ་སྡུག་ས་དབུས་གཙང་ལམ་རེད། །
ང་སྡེ་ཆེན་རོགས་ལོར་འགྲོགས་དུས། །
ནང་ན་ཟླས་གུར་ཁང་ཕུབ་ཀི །
ཡུལ་ཕ་མས་གུར་སྒོ་གཅོད་ཀི །
རོགས་རྩེ་རྒྱུར་ཉེན་ཁ་ཆེ་གི །
སྲོག་དམར་པོར་ཉེན་ཁ་ཆེ་རུང་། །
རོགས་ཞེ་མཐུན་བློ་ཡིས་མི་གཏོང་། །
མར་ལྟོས་ན་སྡེ་ཞིག་རིག་ནོ། །
སྡེ་གཡུང་དྲུང་སྒོ་བཞིའི་གྲོང་རེད། །
གྲོང་ཀ་ནས་རོགས་ཤིག་རྩེ་ནོ། ། །
ངའི་ཆུང་དུས་ཞེ་མཐུན་རོགས་ལོ། །
ཞེ་སྡུག་ས་གནས་ཡུལ་མཚམས་རེད། །
ནགས་རྒྱ་རྫོང་གསེར་ཁྲི་རང་བྱོན་རེད། །
བྱ་བབས་ནོ་ཀ་ལ་པིང་ག་རེད། །
བྱ་ཁྱོད་གི་ཡིད་ནས་མ་བརྗེད་ན། །
ཤིང་གསོམ་པའི་ཡིད་ནས་བརྗེད་མེད་ཡིན། །
སྟོད་སྤང་དཀར་ཐང་མོ་ཆེ་ན། ། །
རྟ་འདོ་བར་གསེར་སྒ་བསྟད་ཡོད། །
རྒྱུག་མ་ཐུབ་ལམ་ན་བསྒྱུར་ཡོད། ། །
ངས་འདོ་བ་སེམས་མ་བཟུང་ཡོད། །
སྡེ་ཆེན་པོ་རྩེ་ར་རང་བྱོན་རེད། །
རོགས་རྩེ་ནོ་བཅོ་ལྔའི་དུང་ཟླ་རེད། །
ཕོ་ཁྱོད་གི་ཡིད་ནས་མ་བརྗེད་ན། །
མ་ང་ཚོའི་ཡིད་ནས་བརྗེད་མེད་ཡིན། །
སྡེ་ཆེན་པོའི་རྩེ་ར་ནང་ན། །
རོགས་ཆུང་ལོར་ཚིག་གསུམ་བཤད་ཡོད། །
འགྲོགས་མ་ཐུབ་སྡེ་ན་བསྐྱུར་ཡོད། །
ཚིག་མ་བརྗེད་ཡིད་ལ་བཟུང་ཡོད། །
ང་རྫ་རི་རྫ་ལམ་བརྒྱུད་དུས། །
ངས་དེང་མའི་རྫ་ལམ་རིག་ཀི །
རྫ་བང་རིམ་གྱིག་གེར་བསྡད་ན། །
རྫ་རིག་ན་ཞེ་ནས་སྡུག་ཀི ། །
ང་སྟོད་ལ་ཤ་བདར་འགྲོ་དུས། །
294



ང་སྡེ་རུ་སྡེ་ལམ་བརྒྱུད་དུས། །
ངས་དེང་མའི་རྩེད་ས་རིག་ཀི །
སྡེ་ཁ་ཞེང་གྱིག་གེར་བསྡད་ན། །
སྡེ་རིག་ན་ཞེ་ནས་སྡུག་ཀི ། །
བྱ་ཁུ་ལོ་རྒྱ་གར་ཡུལ་ནས་སྡུག །
བྱིའུ་འཇོལ་མོ་རྒྱ་རྫོང་ནགས་ནས་སྡུག །
ཕྱོགས་ཕྱོགས་ནས་སྡུག་ནོ་དོན་མེད་རེད། །
ཤིང་ར་ལག་གཅིག་ག་སྨོན་ལམ་འདེབས། །
སེར་གྱི་ལེར་ངང་ཆུང་སེར་བོ། །
སེར་གོར་རེ་མཚོ་མཐར་བབས་ན། །
དབྱར་མེ་ཏོག་སེར་ཆེན་དྲན་གི །
ཞེ་སྡུག་ག་དངས་མཐའ་མེད་ཀི
མ་བུ་མོ་སྡེ་ཆེན་གྲོང་ནས་སྡུག ། །
སྟག་ཤ་ར་སྡེ་ལུང་མཐའ་ནས་སྡུག །
ཕྱོགས་ཕྱོགས་ནས་སྡུག་ནོ་དོན་མེད་རེད། །
སྦྲ་མཐིང་སྨུག་གཅིག་ག་སྨོན་ལམ་འདེབས། །
གཉོམ་དུང་ངེར་ཆུང་འདྲིས་དགའ་ལོས། །
ཁ་བགད་ལེ་སེམས་གཏམ་བཤད་ན། །
ལོ་ཆུང་དུས་རྩེ་ཚུལ་དྲན་གི །
ཞེ་སྡུག་ག་དངས་མཐའ་མེད་ཀི །
རྟ་འདོ་བ་སྙིང་ལ་རྗེ་བོ། །
གཅིག་རྒྱུག་འདོད་ཡིད་ན་ཡོད་དྲ། །
རྟ་འུ་ཚོའི་རྒྱུག་ལམ་དོག་ནོ། །
རྒྱུག་མ་ཐུབ་སེམས་ཁུར་ཆེ་ནོ། ། །
རྟ་ཁྱོད་ཚོའི་སེམས་ན་ལོས་ཡོད། །
ས་སྤང་དཀར་ཀླད་ཀི་མེ་ཏོག །
སེར་ལམ་མེ་གད་ན་སྐྱིད་ཀི །
སྐྱིད་རུང་སྐྲག་ས་ཆེ་གི །
ཟླ་བདུན་པའི་བསིལ་མགོ་བཀུག་ན། །
མགོ་འབྲས་བུ་འཐོར་འགྲོ་སྡུག་ཀི ། །
རོགས་ཆུང་ལོ་སྙིང་ལ་རྗེ་བོ། །
གཅིག་རྩེ་འདོད་ཡིད་ན་ཡོད་དྲ། །
རོགས་འུ་ཚོའི་རྩེ་ལམ་དོག་ནོ། ། །
རྩེ་མ་ཐུབ་སེམས་ཁུར་ཆེ་ནོ། །
མ་ཁྱོད་ཚོའི་སེམས་ན་ལོས་ཡོད། །
ས་སྡེ་ཆེན་དཀྱིལ་གི་རོགས་ལོ། །
ཁ་བགད་ལེ་རྩེ་ན་སྐྱིད་ཀི །
ཁྱོད་སྐྱིད་རུང་སྐྲག་ས་ཆེ་གི །
ཡུལ་ཕ་མས་སྡང་སྡིག་བསྟན་ན། །
འགལ་ཨེ་འགྲོ་བསམས་ན་སྡུག་ཀི །
མཛོ་ཁྱུང་དཀར་སྙིང་ལ་རྗེ་བོ། །
ཁྱོའི་རྭ་ཁ་གོར་མོའི་བར་ར། །
སྨུག་དུམ་ཞིག་བཟུང་ངེ་བུད་ཐལ། །
བུད་སོང་ནོ་མཛོ་བརྒྱའི་འདོད་རེད། །
སྡུག་ངོ་མ་མཛོ་ཆུང་ང་རེད། །
295



མགོ་སྒུར་རེ་བསྡད་ནོ་བསམས་ན། །
ཤ་མཆིན་པ་སྟེང་འོག་བརྗེ་གི །
རོགས་ཆུང་ལོ་སྙིང་ལ་རྗེ་བོ། །
ཁྱོའི་ཡ་ཆུང་གངས་དཀར་སེམས་མ། །
སྡུག་ལྗིད་མོ་བཟུང་ངེ་བུད་ཐལ། །
བུད་སོང་ནོ་རོགས་བརྒྱའི་འདོད་རེད། །
སྡུག་ངོ་མ་རོགས་ལོ་ང་རེད། །
ས་སྨད་ཕྱོགས་ཀ་ཅི་གཞུང་ན། །
ངས་ལོ་ཡག་ས་བོན་གཏོར་ཡོད། །
དགུང་སྔོན་པོ་བསམ་པ་རྩུབ་ཀི །
ཆར་ཟིལ་མ་འབབ་རྒྱུ་མེད་ཐལ། །
མགོར་འབྲས་བུ་ཐོབ་རྒྱུ་མེད་ཀི །
དེ་བསམས་ན་ཡིད་སེམས་སྡུག་ཀི །
བྱ་བརྒྱ་བྱ་མང་གྲུབ་ནས། །
བྱ་ཁུ་ལོའི་གསུང་སྙན་ཡག་ཀི ། །
ནགས་རྒྱ་རྫོང་ཕོ་བྲང་ནང་ང་། ། །
བྱ་འབབ་ཀི་སྔོན་ལས་མ་དགོས། །
རིག་ཐུབ་ཀི་རེ་བ་མེད་ཐལ། ། །
དེ་བསམས་ན་ཡིད་སེམས་སྡུག་ཀི །
རོགས་བརྒྱ་རོགས་མང་གྲུབ་ནས། །
རོགས་ཆུང་ལོ་སྐྱེ་ལུས་ཡག་ཀི ། །
སྡེ་ཆེན་པོ་རྩེ་ར་ནང་ང་། ། །
རུ་འབབ་ཀི་སྔོན་ལས་མ་དགོས། །
རིག་ཐུབ་ཀི་རེ་བ་མེད་ཐལ། །
དེ་བསམས་ན་ཡིད་སེམས་སྡུག་ཀི །
སྡེ་ཆེན་པོ་སྡེ་ཆེན་དཀྱིལ་ན། །
ངས་སྐྱེས་ཡག་རོགས་ཤིག་བཙལ་ཡོད། །
སྡེ་ཆེན་པོ་བསམ་པ་རྩུབ་ཀི །
གཏམ་མི་ཁ་ངན་པ་འཁོར་ཐལ། །
ཁྱིམ་གཅིག་ག་རེ་བ་མེད་ཀི །
དེ་བསམས་ན་ཡིད་སེམས་སྡུག་ཀི །
སྟོད་ཆུ་སྤྲིན་རྔམས་ཁ་མཐུག་ཀི །
ངའི་ལུས་ཀྱི་ཆར་ལ་སྲབ་ཀི ། །
བརླན་ལོས་འཛིན་བསམས་ན་སྡུག་ཀི །
བྱིའུ་འཇོལ་མོ་སྙིང་ལ་རྗེ་བོ། །
རྒྱ་གོང་མའི་ལྕགས་མཁར་ཐོག་ན། །
སིང་དི་རེ་གྲགས་ནོ་བསམས་ན། །
ཤིང་ལོ་མར་སེར་ཐིག་ལྷུང་གི །
སྡེ་ཆེན་པོའི་མི་ཁ་ངན་གི །
རོགས་འུ་གཉིས་ཞེ་རྩ་གཉོམ་གི །
འགལ་ལོས་འགྲོ་བསམས་ན་སྡུག་ཀི །
རོགས་ཆུང་ལོ་སྙིང་ལ་རྗེ་བོ། །
སྡེ་མི་གཅིག་སྡེ་ཆེན་མཐའ་ན། །
རྫ་ཁྱུ་ཡག་ཡག་པ་གུར་ཁང་རེད། །
ནང་རྫ་ཆུ་ཡག་པ་འོ་མ་རེད། །
296



ཕྱི་རྫ་དར་ཡག་པ་འབྲི་མར་རེད། །
འཕེན་མ་ཐུབ་སེམས་གི་སྡུག་བསྔལ་རེད། ། །
ཁ་ཚིག་གསུམ་བཤད་ལ་དབ་ཅིག་རེད། །
ཞེ་སྡུག་ག་བསྐུར་ར་ཚེ་གཅིག་རེད། །
སྡེ་ཆེན་པོ་ཡག་པ་ལྷ་ཁང་རེད། །
རོགས་ཞེ་མཐུན་ཡག་པ་ལྷ་སྐུ་རེད། ། །
ཚིག་བཤད་ནོ་ཡག་པ་མགུར་མ་རེད། །
རྩེ་མ་ཐུབ་སེམས་གི་སྡུག་བསྔལ་རེད། །
རྫ་ཁ་ལམ་ཉུག་ཀི་གསང་ལམ་ནས། །
ན་མེ་ཏོག་སྐྱེས་གི་ཡང་ལུང་ནས། །
འབྲོང་བྲེ་ལོར་ཐུག་ག་ལན་གཅིག་རེད། །
རྩྭ་རམ་དཀར་ཟོས་པ་དབ་ཅིག་རེད། །
ཞེ་སྡུག་ག་བསྐུར་ར་ཚེ་གཅིག་རེད། །
རྟ་སྤང་ང་འཚོགས་ན་སྐྱིད་ཀི
ཁུག་གཅིག་ག་བཏགས་ན་དགའ་གི །
དགྲ་ཇག་པའི་བསམ་པ་གནག་ཀི །
ཆ་གཏོར་རེ་ཁྱེར་ན་སྡུག་ཀི །
སྡེ་ཁ་ལམ་ཉུག་ཀི་གསང་ལམ་ནས། །
ནང་ན་ཟླ་རྩེ་གི་སྡེ་ལུང་ནས། །
རོགས་འུ་གཉིས་ཐུག་ག་ལན་གཅིག་རེད། །
ཁ་ཚིག་གསུམ་བཤད་པ་དབ་ཅིག་རེད། །
ཞེ་སྡུག་ག་བསྐུར་ར་ཚེ་གཅིག་རེད། །
--
--
རོགས་རྩེ་སར་འཛོམས་ན་སྐྱིད་ཀི །
ཞེ་སྣང་བ་མཐུན་ན་དགའ་གི །
ཡུལ་ཕ་མའི་བཀའ་ལུང་བཙན་གི །
ཆ་གཏོར་རེ་ཁྲིད་ན་སྡུག་ཀི ། །
-
རྫ་ཁ་ལམ་ཉུག་ཀི་གསང་ལམ་ནས། །
ན་མེ་ཏོག་སྐྱེས་གི་ཡང་ལུང་ནས། །
འབྲོང་བྲེ་ལོར་ཐུག་ག་ལན་གཅིག་རེད། །
རྩྭ་རམ་དཀར་ཟོས་ཡ་དབ་ཅིག་རེད། །
ཞེ་སྡུག་ག་བསྐུར་ར་ཚེ་གཅིག་རེད། ། །
ང་རྫ་རི་བརྒྱུད་ལེ་འགྲོ་དུས། །
རྫ་ཁྱ་ཡག་དཀྱིལ་ནས་སྡུག་ཀི །
ནང་རྫ་ཆུ་མེད་ནི་མ་རེད། །
ཆུ་རྨ་ཆུ་སྔོན་མོ་མེད་ན། །
ནང་རྫ་ཆུ་འཐུང་རུང་སྐོམ་གི །
སྡེ་ཁ་ལམ་ག་ཀི་གསང་ལམ་ནས། །
སྨག་མུན་པ་རུབ་ཀི་སྡེ་མཐའ་ནས། །
རོགས་འུ་གཉིས་ཐུག་ག་ལན་གཅིག་རེད། །
ང་སྡེ་རུ་བརྒྱུད་ལེ་འགྲོ་དུས། །
ས་སྡེ་ཆེན་དཀྱིལ་ནས་སྡུག་ཀི །
ནང་ན་ཟླ་མེད་ནི་མ་རེད། །
ཁྱོད་འདང་ཆེན་རོགས་ལོ་མེད་ན། །
ནང་ན་ཟླ་ཡོད་རུང་སྡུག་ཀི ། །
297



ཞེ་སྡུག་གེ་འགྲོ་ནོ་འབྲོང་ཕྲུག་རེད། །
སྨུག་ལ་ལུང་འཐིབས་བེ་མི་རིག་ཀི །
ལམ་སྐྱ་མོའི་སྣ་ནས་འདུག་དུས། །
སེམས་སྐྱ་མོའི་འགོ་ཁུངས་དགའ་གི །
རྟ་འདོ་བ་ཡུལ་ན་མེད་ན། ། །
ཞེ་ཡ་ཆུང་ནང་ནས་སྡུག་ཀི །
ཞེ་སྡུག་ནོ་རོགས་ཀྱིས་ཅི་ཤེས། །
ཡར་བལྟས་ན་སྡེ་ཞིག་རིག་ནོ་འདི། །
རང་ཕྱོགས་ཀི་ཚོ་དྲུག་སྡེ་བ་རེད། །
ཁ་བགད་ལེ་རྩེ་ནོ་རོགས་ལོ་རེད། །
ཞེ་སྡུག་གེ་འགྲོ་ནོ་ཆུང་ལོ་རེད། །
ས་ཁ་ཐག་རིང་ངེ་མི་ཐུག་ཀི །
རོགས་ཞེ་མདངས་ཆེ་ནོ་བསམས་ན། །
སེམས་སྐྱ་མོའི་འགོ་ཁུངས་དགའ་གི །
སྡེ་མྱི་ཁ་ངན་ནོ་བསམས་ན། །
སེམས་ཡ་ཆུང་ནང་ནས་སྡུག་ཀི ། །
སེམས་སྡུག་ནོ་རོགས་ཀྱིས་ཅི་ཤེས། །
ངས་རྫ་རི་བརྒྱུད་ལེ་འགྲོ་དུས། །
རྫ་ཁྱ་ཡག་དཀྱིལ་ནས་སྡུག་ཟིག །
ཆུ་རྫ་ཆུ་མེད་ནི་མ་རེད། །
ཆུ་རྨ་ཆུ་སྔོན་མོ་མེད་ན། །
ངས་རྫ་ཆུ་འཐུང་རུང་སྐོམ་གི །
རྫ་མགོའི་མེ་ཏོག་གསེར་ཆེན། །
སེར་ལམ་མེ་གད་ན་སྐྱིད་ཀི །
མཐའ་སྦྲང་མ་འཁོར་ན་སྨྲེང་གི །
མགོ་འབྲས་བུ་འཐོར་ན་སྡུག་ཀི །
ང་སྡུག་རུང་འཐུ་ཚུལ་མེད་ཀི ། །
ངས་སྡེ་རུ་བརྒྱུད་ལེ་འགྲོ་དུས། །
ང་སྡེ་ལུང་མཐའ་ནས་སྡུག་ཟིག །
ནང་ན་ཟླ་མེད་ནི་མ་རེད། ། །
ངའི་ཞེ་མཐུན་རོགས་ལོ་མེད་ན། །
ས་སྡེ་ཆེན་དཀྱིལ་གི་བྱི་མོ། །
ཚུར་འཁོར་རེ་ཡོང་ན་སྐྱིད་ཀི །
ཁ་ཚིག་གསུམ་བཤད་ན་གླེང་གི །
རོགས་ཆུང་ལོ་འགྲོ་དུས་སྡུག་ཀི །
ང་སྡུག་རུང་འབོད་ཚུལ་མེད་ཀི །
ནགས་རྒྱ་རྫོང་ཁ་ཞེང་ཆེ་གི །
བྱིའུ་འཇོལ་མོ་ཞེ་རྩ་གཉོམ་གི །
ཐོན་མི་ཐོན་བྱས་ན་སྡུག་ཀི ། །
ཡར་བལྟས་ན་རི་ཞིག་རིག་ནོ་འདི། །
སྟོད་ཀི་རི་རྒྱལ་ལྷུན་པོ་རེད། །
རྭ་ལྡེམ་མེ་ཡོད་ནོ་འབྲོང་མོ་རེད། །
སྡེ་ཆེན་པོ་ཁ་ཞེང་ཆེ་གི །
རོགས་ང་ཚོ་ཞེ་རྩ་གཉོམ་གི །
ཐུག་མི་ཐུག་བྱས་ན་སྡུག་ཀི །
298



ཆ་གཏོར་རེ་ཁྱེར་ན་སྡུག་ཀི །
རྟ་འདོ་བ་སྙིང་ལ་རྗེ་བོ། །
རྟ་རིག་ན་ཞོན་རྒྱུ་དྲན་གི །
ལམ་སྐྱ་མོ་ལམ་འཕྲང་དོག་ཀི །
ཞོན་མི་ཐུབ་བསམས་ན་སྡུག་ཀི །
རོགས་གྲོང་ང་འཛོམས་ན་སྐྱིད་ཀི །
ཞེ་སྣང་བ་མཐུན་ན་དགའ་གི །
ཁ་མི་ཁའི་བསམ་པ་གནག་ཀི །
ཆ་གཏོར་རེ་ཁྲིད་ན་སྡུག་ཀི ། །
རོགས་ཆུང་ལོ་སྙིང་ལ་རྗེ་བོ། །
རོགས་རིག་ན་རྩེ་རྒྱུ་དྲན་གི །
ཡུལ་ཕ་མའི་ཁ་ཚིག་བཙན་གི །
རྩེ་མི་ཐུབ་བསམས་ན་སྡུག་ཀི །
དགུང་ཨ་སྔོན་ཉི་མ་སེར་བོ། །
གནམ་སྔོ་ལ་ཡུག་ནས་མ་འདུག །
སྤྲིན་དཀར་དམར་མཚམས་ནས་མ་འཁོར། །
ང་རྨ་ཆེན་གངས་རིར་ལྟོས་ར། །
མགོ་སྨུག་པ་འཐིབས་ན་སྡུག་ཀི །
དགུང་ཉི་མ་ཨ་གཡང་ལོ་ལོ། །
ཁྱོད་ནངས་ར་དགོང་གི་ཤར་དགོས་གི ། །
ཁྱོད་ནངས་ར་དགོང་གི་མ་ཤར་ན། །
སྟོད་གངས་དཀར་གངས་རི་ཇེ་མཐོ་རེད། །
ཤ་ཡུ་མོའི་ཞེ་རྩ་ཇེ་གཉོམ་རེད། །
ཞེ་སྡུག་ག་དེ་ཡ་བསྟུན་པ་རེད། །
ས་སྡེ་ཆེན་གྲོང་གི་རོགས་ལོ། །
ནང་ན་ཟླ་གྱབ་ནས་མ་འདུག །
ས་སྡེ་ཆེན་མཐའ་ནས་མ་འཁོར། །
ང་ཞེ་མཐུན་བྱི་ལིར་ལྟོས་ར། ། །
སེམས་སྨྲེང་པ་སྐྱེས་ན་སྡུག་ཀི །
རོགས་ཆུང་ལོ་ཨ་གཡང་ལོ་ལོ། །
ཁྱོད་ནངས་ར་དགོང་གི་ཡོང་དགོས་གི །
ཁྱོད་ནངས་ར་དགོང་གི་མ་ཡོང་ན། །
སྡེ་ཆེན་པོ་མི་ཁ་ཇེ་ཆེ་རེད། །
རོགས་ཆུང་ལོའི་ཞེ་རྩ་ཇེ་གཉོམ་རེད། །
ཞེ་སྡུག་ག་དེ་ཡ་བསྟན་པ་རེད། །
ཡར་བལྟས་གི་རྒྱ་རྫོང་ནགས་ནས། །
བྱ་ཁུ་ལོ་རྒྱ་གར་བརྒྱུད་དུས། །
བྱེའུ་འཇོལ་མོའི་ཡིད་ན་ཁྱོད་ཡོད། །
བྱ་དྲན་ནས་སྡོང་མགོར་མ་བབས། །
ཞེ་སྡུག་གེ་ནགས་ཀླུང་མ་བརྒྱུད། །
རྟ་སྤང་ང་ཚོགས་ན་སྐྱིད་ཀི །
ཁུག་གཅིག་ག་བཏགས་ན་དགའ་གི །
དགྲ་ཇག་པའི་བསམ་པ་གནག་ཀི ། །
མར་བལྟས་གི་སྡེ་ཆེན་གྲོང་ནས། །
རོགས་ཆུང་ལོ་སྡེ་རི་བརྒྱུད་དུས། །
299



སྨན་བུ་མོའི་ཡིད་ན་ཁྱོད་ཡོད། །
རོགས་དྲན་ནས་ཉི་མ་མ་ཆོད། །
ཞེ་སྡུག་གེ་ཉིན་མཚན་མ་ཤེས། །
རོགས་ཆུང་ལོ་སོང་གི་ཕྱི་ཉིན་ནས། །
མ་ང་ཚོ་སྡུག་སྲོལ་བཤད་རྒྱུ་ན། །
ངོ་དཀར་ཤ་ཅན་གོ་རྒས་སོང་ཟིག །
གཟུགས་དྲང་ཤ་ཅན་གོ་སྒུར་སོང་ཟིག །
བྱ་ཁུ་ལོ་བྱང་ང་འཕུར་དུས། །
བྱེའུ་འཇོལ་མོ་ཞེ་སེམས་སྡུག་གེ །
སིལ་ཞིམ་པོ་ཁམ་གང་མ་ཟོས། །
ཆུ་དྭངས་མོ་ཁམ་གང་མ་འཐུང༌། །
སེམས་སྡུག་སྲོལ་བཤད་ན་དེ་རེད། །
ནགས་ཅ་ལ་འདྲ་གི་མགོ་གི །
སིལ་བྱུ་དམར་འདྲ་བོ་དུངས་ཀི །
སྟག་མཆེ་བ་ཅན་གོ་རིག་ན། །
སིལ་འཐུ་དབང་མེད་ནོ་སྡུག་ཀི །
རོགས་ཆུང་ལོ་གནས་ཡུལ་བརྒྱུད་དུས། །
སྟག་ཤ་ར་ཞེ་སེམས་སྡུག་གེ །
རོགས་ཁ་མཐུན་ཁ་ནས་མ་འགྲོགས། །
རོགས་ཞེ་མཐུན་ཞེ་ནས་མ་འགྲོགས། །
རོགས་སྡུག་སྲོལ་བཤད་ན་དེ་རེད། །
སྡེ་གཡུང་དྲུང་འདྲ་གི་ནང་གི ། །
རོགས་ཁ་ཚིག་ཅན་གོ་དུངས་ཀི །
དགྲ་ཞེ་སྡང་ཅན་གོ་རིག་ན། །
རོགས་རྩེ་དབང་མེད་ནོ་སྡུག་ཀི །
ནགས་རྒྱ་རྫོང་མུན་པ་དགུ་འཐིབས་རེད། །
ནགས་སིལ་ཏོག་སྐར་བརྒྱ་ཤར་ནོ་རེད། །
བྱ་ཁུ་ལོ་ཡོད་དུས་སེམས་སྐྱིད་རེད། །
བྱ་ཁུ་ལོ་འཕུར་གི་ཕྱི་ཉིན་ནས། །
ཤིང་སྡོང་ཕྲུག་སྡུག་སྲོལ་བཤད་རྒྱུ་ན། །
སིལ་ཞིམ་ཤ་ཅན་པོ་འཐོར་སོང་ཟིག །
ཤིང་དྲང་ཤ་ཅན་པོ་སྒུར་སོང་ཟིག །
ནགས་ཅ་ལ་འདྲ་བོའི་མགོ་ནས། །
སིལ་བྱུར་དམར་འདྲ་བོ་རིག་ན། །
ང་འཐུ་རྒྱུའི་དུངས་པ་སྐྱེས་གི །
སྟག་དམར་ཡག་ཡོད་ས་འདི་ནས། །
སིལ་འཐུ་དབང་མེད་ནོ་སྡུག་ཀི །
སྡེ་མར་ཁུ་འདྲ་བོའི་དཀྱིལ་ནས། །
རོགས་ལྷ་སྐུ་འདྲ་བོ་རིག་ན། །
ང་རྩེ་རྒྱུའི་དུངས་པ་སྐྱེས་གི །
སྡེ་མི་ཁ་ཡོད་ས་འདི་ནས། །
རོགས་ཐུག་དབང་མེད་ན་སྡུག་ཀི །
ས་སྡེ་ཆེན་ནམ་མཁའ་ཡར་ལངས་ང་། །
ནང་ན་ཟླ་འཇའ་དྲུག་དགུ་ཤར་རེད། །
རོགས་ཆུང་ལོ་ཡོད་དུས་སེམས་སྐྱིད་རེད། ། །
300



ནགས་རྒྱ་རྫོང་རྔམས་ཁ་མཐུག་ཀི ། །
བྱ་ཁུ་ལོའི་གསུང་སྐད་སྙན་གི །
གོ་མི་གོ་བྱས་ན་སྡུག་ཀི ། །
ཤ་ཡུ་མོ་གར་འགྲོར་བལྟས་ན། །
ཞེ་སྡུག་ག་དྭངས་མཐའ་མེད་ཀི །
སྡེ་ཆེན་པོ་ཁ་ཞེང་ཆེ་གི ། །
རོགས་ཆུང་ལོའི་ཁ་ཚིག་སྙན་གི །
ས་ཁ་ཐག་རིང་ན་སྡུག་ཀི །
གྲོང་རྩེ་བའི་མན་ཆད་ཅིག་ནས། །
ནང་ན་ཟླའི་ཡན་ཆད་ཅིག་ནས། །
བློས་མི་ཐོངས་ཞེ་མཐུན་ཆུང་ལོ། །
སྡེ་མི་གཅིག་སྡེ་མཐའ་ཞིག་ན། །
གཉོམ་དུང་ངེར་ལ་གཞས་འཐེན་ནས། །
རོགས་ཆུང་ང་གར་འགྲོ་བལྟས་ན། །
ཞེ་སྡུག་ག་དྭངས་མཐའ་མེད་ཀི །
རྫ་ཁྱ་ཡག་མེ་ཏོག་སྟོང་ལྡན། །
མགོ་འཛུམ་རིལ་བཅའ་དུས་བསོ་གི །
ཕྱི་མེ་ཏོག་གད་ན་སྐྱིད་ཀི །
ཟླ་དགུ་བའི་བད་ཆེན་རྒྱག་དུས། །
ནང་འབྲས་བུ་ཐོར་ན་སྡུག་ཀི །
ཕྱིར་འཁོར་རེ་འཐུ་སྲོལ་མེད་ཀི །
བྱ་ཁུ་ལོ་རྒྱ་གར་ཡུལ་ནས་སྡུག །
བྱིའུ་འཇོལ་མོ་རྒྱ་རྫོང་ནགས་ནས་སྡུག །
ཕྱོགས་གཉིས་ནས་སྡུག་ནོ་དོན་མེད་ཀི །
ས་རྒྱ་གར་དབྱར་དགུན་མེད་ས་རེད། །
བྱ་འུ་ཚོའི་སྨོན་ལམ་ཀ་ན་རྒྱག ། །
དགོང་མུན་ནག་ས་རྩ་རུབ་དུས། །
མགོ་སྔས་ཐོག་གཅིག་ནས་བསོ་གི །
ལུས་གདན་ཐོག་གཅིག་ནས་སྐྱིད་ཀི །
སྐུ་ས་ལེ་སྐྱ་མདའ་གཏོང་དུས། །
ཁ་བཀར་རེ་འགྲོ་དུས་སྡུག་ཀི ། །
ཕྱིར་འཁོར་རེ་འབོད་སྲོལ་མེད་ཀི །
སྟག་ཤ་ར་སྡེ་ཆེན་གྲོང་ནས་སྡུག །
མ་བུ་མོ་སྡེ་ལུང་མཐའ་ནས་སྡུག །
ཕྱོགས་གཉིས་ནས་སྡུག་ནོ་དོན་མེད་ཀི །
ཁྱིམ་བཟའ་བ་སྐྱིད་སྡུག་མཉམ་ས་རེད། །
རོགས་འུ་ཚོའི་སྨོན་ལམ་ཀ་ན་རྒྱག་
རྫ་སྨུག་པོའི་མན་ཆད་ཅིག་ནས། །
ན་མེ་ཏོག་ཡན་ཆད་ཅིག་ནས། །
བློས་མི་ཐོངས་ཡུ་མོ་ཁྱོད་རེད། །
རྫ་མི་གཅིག་རྫ་མཐའ་ཞིག་ནས། །
རྩྭ་རམ་དཀར་མང་བོ་བསྐྱུར་རེ། །
མཚོ་སྔོན་པོ་དུང་གི་ཁ་ལེབ་ཅན། །
ཀ་ནང་ན་དུང་བྱ་ངང་བ་ཡོད། །
ཕྱི་བལྟས་ན་དུང་བྱ་མི་རིག་ཀི །
ནང་བོས་ན་དུང་བྱས་མི་ཀོ་གི །
301



ཞེ་སྡུག་གེ་ཉི་མ་མི་ཆོད་ཀི །
ཕྱི་བ་ལྟས་ན་རོགས་ལོ་མི་རིག་ཀི །
ནང་བོས་ན་རོགས་ལས་མི་ཀོ་གི །
ཞེ་སྡུག་གེ་ཉི་མ་མི་ཆོད་ཀི །
སྦྲ་མཐིང་སྨུག་སྒྲོལ་མའི་སྒོ་དར་ཅན། །
ཀ་ནང་ན་ཞེ་མཐུན་རོགས་ལོ་ཡོད། །
302



བཅུ་བ། རོགས་འགལ་བའི་སྐོར།
རོགས་རྩེ་རྒྱུ་མ་རེད་འགལ་རྒྱུ་རེད། །
གཏམ་མི་ཁས་གླེང་ལོག་ཡོང་རྒྱུ་རེད།
ནང་ན་ཟླའི་རྩེ་མགོ་འཐོར་རྒྱུ་རེད། །
ཆུ་རྨ་ཆུ་དྭངས་ཤ་ཅན་པོ། །
ཁྱོད་སྔོན་ཆད་བཞུར་འདོད་ཡོད་དུས། །
ཁྱོད་བདུད་རྩི་བསིལ་མའི་དྭངས་རེད། །
དུས་དེང་སང་བཞུར་འདོད་མེད་དུས། །
ཉ་གསེར་ཉ་དངུལ་ཉར་ཁག་བཞག །
ཁག་འཇོག་ཀི་འདུག་ག་མི་དགོས། །
ཆུ་མི་བཞུར་ཟེར་ན་ལོས་ཆོག །
ཞིང་ཆུ་མ་གཞོང་ན་བཏབས་ཡོད། །
མགོ་འབྲས་བུ་ཐང་ང་སྐམ་ཡོད། །
རླུང་དེ་ཡེ་གཡུག་རྒྱུ་མ་ཤེས། །
རླུང་དེ་ཡེ་གཡུག་རྒྱུ་ཤེས་ན། །
ཞིང་ཆུ་མའི་གཞོང་ང་བཏབས་རུང་། །
མགོ་འབྲས་བུ་ཐང་ང་ཆེ་སྐམ། ། །
རོགས་ཆུང་ལོ་ཁ་ཚིག་ཅན་པོ། །
ཁྱོད་སྔོན་ཆད་རྩེ་འདོད་ཡོད་དུས། །
ཁྱོད་དྲིན་ཆེན་ཕ་མའི་ཡན་རེད། །
དུས་དེང་སང་རྩེ་འདོད་མེད་དུས། །
ཕྱི་སྡེ་བའི་མི་ཁར་ཁག་བཞག །
ཁག་འཇོག་ཀི་འདུག་ག་མི་དགོས། །
རོགས་མི་རྩེ་ཟེར་ན་ལོས་ཆོག །
རོགས་སྡེ་ཆེན་དཀྱིལ་ན་བཙལ་ཡོད། །
ཚིག་སྙན་མོ་རོགས་ལ་བཤད་ཡོད། །
རོགས་དེ་ཡེ་འགལ་རྒྱུ་མ་ཤེས། །
རོགས་དེ་ཡེ་འགལ་རྒྱུ་ཤེས་ན། །
རོགས་སྡེ་ཆེན་དཀྱིལ་ནས་རྩེ་རུང་། །
ཚིག་སྙན་མོ་རོགས་ལ་ཆེ་བཤད། །
གནམ་འབབ་རྒྱུ་མ་རེད་ཐངས་རྒྱུ་རེད། །
རླུང་གཡུགས་གེ་འཚུབ་མ་འཁོར་རྒྱུ་རེད། །
སྤྲིན་དཀར་དམར་སྤྲིན་རྒྱ་འཐོར་རྒྱུ་རེད། །
སྟོད་ཤ་བོ་ར་བརྒྱད་མགོ་ན། །
རྭ་གོང་ཆེན་ཤ་རྭ་ཡོད་རུང་། །
303



མདའ་ལི་མ་འཕེན་འདོད་ང་མེད། །
སྡིགས་ཉེས་པ་བསགས་དོན་མེད་ཀི །
ང་མ་འགལ་རོགས་ལོ་ཆེ་བཙལ། །
ང་མ་འགལ་རོགས་ལོ་བཙལ་ན། །
ངའི་ཡིད་སེམས་ཁ་ལོ་འཁོར་གི །
ང་ཡིད་ནག་གཏིང་གི་ཆད་ཀི །
སྡེ་ཆེན་པོ་སྡེ་ཆེན་དཀྱིལ་ན། །
ཡག་མོ་སྒོ་ཁྱོད་ལ་ཡོད་རུང་། །
ཚིག་སྙན་མོ་འཤད་འདོད་ང་མེད། །
ཁ་མི་ཁ་ཁུར་དོན་མེད་ཀི ། །
དགུང་སྐར་མ་ཁྲི་འབུམ་ནང་ནས། །
ཁྱོད་ཐོ་རེངས་སྐར་ཆེན་ཟེར་ནོ། །
ནམ་མ་ལངས་གོང་ང་ཤར་ན། །
འོད་ཆེ་རུང་སེམས་མ་གནོད་ཀི །
རྒོད་ཐང་དཀར་ཐང་ནག་གཉིས་ཀས། །
བྱ་མི་འཕུར་ཁས་ལེན་བྱས་ཡོད། །
ཁྱོང་ཐང་ནག་སྔོན་ན་འཕུར་ཐལ། །
ངས་ལད་མོ་བྱས་ལ་འཕུར་རྒྱུ། ། །
ང་ཐང་དཀར་འཕུར་རེ་སོང་ན། །
བྱ་ཕྱི་ར་འབབ་རྒྱུའི་དཔེ་མེད། །
སྡེ་རོགས་ལོ་ཁྲི་འབུམ་ནང་ནས། །
ཁྱོད་ཆུང་འདྲིས་ན་ཆུང་བུ་མོ། །
རོགས་མ་འགལ་རོགས་ལོ་བཙལ་ན། །
ཞེ་མཐུན་རུང་སེམས་ལ་གནོད་ཀི ། །
རོགས་ཁ་མཐུན་ཞེ་མཐུན་གཉིས་ཀས། །
རོགས་མི་འགལ་ཁས་ལེན་བྱས་ཡོད། །
ཁྱོད་ཁ་མཐུན་སྔོན་ན་འགལ་ཐལ། །
ངས་ལད་མོ་བྱས་ནས་འགལ་རྒྱུ། །
ང་ཞེ་མཐུན་འགལ་ཡེ་སོང་ན། །
སེམས་ཕྱི་ར་འཁོར་རྒྱུའི་དཔེ་མེད། །
དགུང་ཨ་སྔོན་སྐར་བརྒྱའི་རྒྱབ་ཀི ། །
སྟོང་ཡང་འབུམ་སྐར་མ་སྨེ་བདུན། །
ནམ་མ་ལངས་མགོ་གཞུག་ཆེ་ལོག །
ནམ་མ་ལངས་མགོ་གཞུག་ལོག་ན། ། །
ངའི་ཡིད་སེམས་ཁ་ལོ་འཁོར་གི །
ང་ཡིད་ནག་གཏིང་གི་ཆད་ཀི །
དབུས་ལྷོ་ཕྱོགས་ལྷ་རིའི་མགོ་ནས། །
འབྲུག་ལྷོད་ཤ་ཅན་ཞིག་གྲགས་ཀི །
ཆར་ཟིལ་མ་འབབ་རྒྱུ་མེད་ན། ། །
འབྲུག་གྲགས་ནོ་ནང་དོན་མེད་ཀི །
ས་སྡེ་ཆེན་རོགས་བརྒྱའི་གྱབ་ཀི །
སྟོང་ཡང་འབུམ་བཅོ་ལྔའི་རོགས་ལོ། །
304
དབུས་ལྷོ་རྒྱལ་ལྷོ་ཁ་ས་ནས། །
རོགས་ལྷོད་ཤ་ཅན་ཞིག་རྩེ་གི །
ཁ་ལ་ལ་ལེན་རྒྱུ་མེད་ན། །



ཚིག་བཤད་ནོ་ནང་དོན་མེད་ཀི ། །
དྲོད་ཆེ་ནོ་དམར་བོ་མེ་རེད། །
མེ་ཡིན་རུང་ཉི་མ་གཅེས་དགོས། །
མེ་མེད་དུས་ཉི་མར་རེ་དགོས། །
སྟོད་བྲག་དམར་མགོན་ཁང་ནང་ང། །
དཀར་འོ་མ་མིན་ན་མ་མཆོད། །
ཐོག་སེར་བ་མིན་གི་མི་འབབ།
ཁག་མེད་ཀི་གཞི་བདག་བཙན་གི །
སྐྱོན་མེད་ཀི་སྲུང་མ་བརྗེ་རྒྱུ། །
རོགས་ཆུང་མ་གཉིས་ཀ་གཤིབ་ན། ། །
འདང་ཆེ་ནོ་ཆུང་འདྲིས་རོགས་རེད། །
རོགས་ཡིན་རུང་ཆུང་མ་གཅེས་དགོས། །
རོགས་མེད་དུས་ཆུང་མར་རེ་དགོས། །
སྨད་སྡེ་ཆེན་རྩེ་རའི་གྲོང་ང་། །
ཚིག་སྙན་མོ་མིན་ན་མ་བཤད། །
ངོ་ལིམ་ལོག་མིན་གི་མེད་ཀི །
ཁག་མེད་ཀི་རྩེ་རོགས་བཙན་གི །
སྐྱོན་མེད་ཀི་རོགས་ལོ་བརྗེ་རྒྱུ། །
ས་རྨ་སྨད་གཡུ་ལུང་གཞུང་ནས། །
ཞིང་ཆུ་མ་རི་མ་གཉིས་ཀ །
ཞིང་ཆུ་མ་འབྲེག་ཚད་སྔ་གི །
ཞིང་རི་མ་སྐྱེས་ཚད་འཕྱི་གི །
དེའི་བར་ནས་ཞིང་བདག་དཀའ་གི །
རྫ་ཁྱ་ཡག་རྦབ་རྡོ་ངན་ས་རེད། །
རྦབ་ཁྱོས་ར་བཤོལ་ར་ངས་ར་བཤོལ། ། །
ཆབ་བཤོལ་བཤོལ་མེད་ལ་ཁིས་སོང་ན། །
སུ་ཡིན་རུང་སྔོན་ལས་མེད་ནི་རེད། ། །
ལས་མེད་ནོ་ལས་གདའ་མེད་ནི་བྱེད། །
ས་རྨ་སྟོད་རྩེ་ར་ནང་གི །
རོགས་ཁ་མཐུན་ཞེ་མཐུན་གཉིས་ཀ །
རོགས་ཞེ་མཐུན་ཁ་ཐག་རིང་གི །
རོགས་ཁ་མཐུན་ཁ་སྤོ་ཐུང་གི །
དེའི་བར་ནས་རྩེ་རྒྱུ་དཀའ་གི །
སྡེ་ཆེན་པོ་མྱི་ཁ་ངན་ས་རེད། །
ཁ་ཁྱོས་ར་བཤོལ་ར་ངས་ར་བཤོལ། །
ཁ་བཤོལ་བཤོལ་མེད་ལ་འགལ་སོང་ན། །
སུ་ཡིན་རུང་སྔོན་ལས་མེད་ནི་རེད། །
ལས་མེད་ནོ་ལས་གདའ་མེད་ནི་བྱེད། །
རྟ་འདོ་བ་ནོར་བུ་སྟོང་ལྡན་རེད། །
སྒ་བེ་སིང་ནོར་བུའི་རྒྱན་ཆ་རེད། །
ལྕག་ཕྲ་མོ་རྡོ་རྗེ་མདུད་པ་རེད། །
འབྲབ་དགོས་དོན་མེད་དྲ་སྔོན་ལས་རེད། །
མེ་ཉི་མ་གཉིས་ཀ་གཤིབ་ན། ། །
རོགས་ཆུང་ལོ་ནོར་བུ་སྟོང་ལྡན་རེད། ། །
305



ཚེ་གཅིག་ཀི་ཕ་ས་ནགས་རེད། །
ཁ་ལ་ལ་ནོར་བུའི་རྒྱན་ཆ་རེད། །
གཏམ་མྱི་ཁ་རྡོ་རྗེ་མདུན་པ་རེད། །
འགལ་དགོས་དོན་མེད་དྲ་སྔོན་ལས་ཡིན། །
རོགས་ཆུང་ལོའི་སྐྱེ་ལུས་ལྷ་ཡིན། །
ལྷའི་བདག་པོ་གོང་མའི་དམག་ཡིན། །
དུང་དཀར་བོ་འབུད་དུས་འགྲོ་དགོ །
སྲོག་འབེན་ན་བཞག་གེ་རྒྱུག་དགོ །
རྒྱུག་དགོ་ནོ་རོགས་ཀི་ལས་རེད། །
མར་བལྟས་གི་སྡེ་ཆེན་གྲོང་ནས། །
རོགས་ཆུང་ལོར་སེམས་གཏམ་ཤོད་ལ། །
རོགས་རྩེ་གི་དབང་སྐལ་མེད་ན། །
རོགས་རྩད་ལེ་རྩེ་རྒྱུ་མ་ཟེར། །
སྡུག་ཆུང་ལོའི་སེམས་མ་མ་འཇོག །
ཚེ་གཅིག་ཀི་རྩེ་རོགས་རོགས་རེད། །
ས་ཨ་མདོ་སྒང་ནས་བལྟས་ན། །
སྟོད་དབུས་གཙང་ས་ཆ་རིག་ཀི །
དབུས་རང་ང་རིག་ནི་མིན་ནོ། །
ཕྱག་དད་པས་མཇལ་ནི་མ་དགོས། །
ལས་དབང་གིས་ཐོན་རྒྱུ་དཀའ་གི །
བྱ་མི་འཕུར་ཁོ་ཐག་ཨེ་ཡིན། །
བྱ་མི་འཕུར་ཁོ་ཐག་ཡིན་ན། །
བྱ་མི་འཕུར་ལན་ཞིག་བྱིན་འདྲ། །
ང་རྒོད་ཚང་གོང་མར་འགྲོ་རྒྱུ། །
ཁྱོད་འདྲ་གི་འཕུར་གྲོགས་མེད་རུང་། །
རང་འདྲ་གི་འཕུར་གྲོགས་བཙལ་རྒྱུ། །
ས་སྡེ་ཆེན་གྲོང་ནས་བལྟས་ན། །
རོགས་ཆུང་ལོའི་སྡེ་བ་རིག་ཀི ། །
སྡེ་རང་ང་རིག་ནི་མིན་ནོ། །
ཁ་བགད་ལེ་རྩེ་རྒྱུ་མ་དགོས། །
ལས་དབང་གིས་ཐུག་རྒྱུ་དཀའ་གི །
རོགས་མི་རྩེ་ཁོ་ཐག་ཨེ་ཡིན། །
རོགས་མི་རྩེ་ཁོ་ཐག་ཡིན་ན། །
ཁྱོས་མི་རྩེ་ལན་ཞིག་བྱིན་འདྲ། །
ང་རྩེ་ར་གོང་མར་འགྲོ་རྒྱུ། །
ཁྱོད་འདྲ་གི་རོགས་ཤིག་མེད་རུང་། །
རང་འདྲ་གི་རོགས་ཤིག་བཙལ་རྒྱུ། །
ཡར་བལྟས་གི་རྒྱ་རྫོང་ནགས་ནས། །
བྱེའུ་འཇོལ་མོར་སེམས་གཏམ་ཤོད་ལ། ། །
བྱ་འཕུར་གི་དབང་སྐལ་མེད་ན། །
དབང་རྩོད་ལེ་འཕུར་རྒྱུ་མ་ཟེར། །
སྡུག་རྒྱ་རྫོང་ནགས་ག་མ་འཇོག །
ཁྱོད་མཐོན་པོ་རྨ་ཆེན་གངས་རེད། །
ངའི་སྐྱེས་ལྷ་རྒྱབ་རི་ཨེ་ཉན། །
ངའི་སྐྱེས་ལྷ་རྒྱབ་རི་མ་ཉན་ན། །
ལྷ་གཞི་བདག་མཆོད་ནོ་སྡུག་གྱོང་རེད། །
306



ངའི་སྐྱེས་ལྷ་དོར་ནོ་དོན་མེད་རེད། ། །
འབྲོང་རྫ་ཆུའི་གཞུག་ག་རྒྱུག་ན། །
རྡོ་གོར་མོ་འཕེན་ན་འདོད་ཀི ། །
འདང་བརྒྱབ་ན་འཕེན་དོན་མེད་ཀི །
འབྲོང་སྒོ་ཟོག་ཉན་ནི་མ་རེད། །
ཁྱོད་འདང་ཅན་ཆུང་འདྲིས་རོགས་རེད། །
ངའི་ཚེ་གཅིག་སྐྱ་ཡ་ཨེ་ཉན། ། །
ཚེ་གཅིག་ཀི་སྐྱ་ཡ་མ་ཉན་ན། །
སྡེ་མྱི་ཁ་འཁོར་ནོ་སྡུག་གྱོང་རེད། །
ཁྱིམ་ཆུང་མར་འགལ་ནོ་དོན་མེད་རེད། །
སྟོད་གཡུ་ལོའི་རྟ་ར་ནང་ནས། །
རྟ་འུ་གཉིས་ཐང་ནས་རྒྱུག་དུས། །
ངའི་རྒྱུག་རོགས་ཐོ་རུ་རྔོག་ལྡན། །
རྟ་ང་རང་ཡིད་ལ་མ་འཛིན། །
འགང་མ་འཛིན་ཟེར་ནི་མིན་འདྲ། །
ལྕག་ཕྲ་མོ་དྲིག་ག་འཕངས་ན། །
དྲིག་རིལ་ལིས་ལྕག་སྣ་མི་འཁྱག །
ས་སྡེ་ཆེན་ན་ཟླའི་ཆུང་ལོ། །
རོགས་རྩེ་ནོ་མཐུན་ནོ་བསམ་ན། །
ཡིད་ཞིག་ནས་བརྗེད་རྒྱུ་མེད་ཀི ། །
ཁྱོད་ཁ་མཐུན་ཁ་ཡ་རྒྱུག་ན། །
ཚིག་ལྗིད་མོ་བཤད་ན་འདོད་ཀི །
འདང་བརྒྱབ་ན་བཤད་དོན་མེད་ཀི །
ཁྱིམ་བཟའ་ཚང་ཉན་ནི་མ་རེད། །
རྫ་ཁྱ་ཡག་དཀྱིལ་གི་འབྲོང་མོ། །
རྭ་གཟུར་རེ་འགྲོ་དོན་ཅི་ཡིན། །
གཟུར་དགོས་ནི་རྡོ་ཞིག་མ་འཕངས། །
གཟུར་དགོས་ནིའི་རྡོ་ཞིག་འཕངས་ན། །
རྭ་ལོས་གཟུར་འབྲོང་མོར་ཆི་ཁག །
སྡེ་ཆེན་པོ་རྩེ་ར་ནང་ནས། །
རོགས་འུ་གཉིས་སྡེ་ནས་རྩེ་དུས། །
ངའི་རྩེ་རོགས་ཞང་བཟང་ཚ་མོ། །
སྟག་ཤ་ར་ཡིད་ལ་མ་འཛིན། །
འགང་མ་འཛིན་ཟེར་ནི་མིན་འདྲ། །
སྡེ་མི་ཁ་འཁོར་རེ་ཡོང་ན། །
རོགས་ཆུང་ལོས་མི་ཁ་མི་འཁྱག །
ས་སྡེ་ཆེན་གྲོང་གི་ཆུང་ལོ། །
སྐེ་གཟུར་རེ་འགྲོ་དོན་ཅི་ཡིན། །
གཟུར་དགོས་ནི་ཚིག་གཅིག་མ་བཤད། །
གཟུར་དགོས་ནིའི་ཚིག་གཅིག་བཤད་ན། །
སྐེ་ལོས་གཟེར་རོགས་ལོར་ཆི་ཁག །
རྫ་ཁྱ་ཡག་འབྲོང་མོ་རྭ་ཡག །
རྭ་ཡག་ནོ་གོར་ནོ་བསམ་ན། །
ཡིད་ཞིག་ནས་བརྗེད་རྒྱུ་མེད་ཀི །
སྟོད་གངས་དཀར་གངས་རིའི་མགོ་ནས། །
གངས་མི་ཞུ་རྒྱུ་ཞིག་བཤད་ཡོད། །
307



དགུང་སྔོན་པོར་མ་བྱུང་སྤྱད་མེད། །
གངས་ཞུ་ནི་ཞིག་ཀི་མི་ཚད། །
སྔོ་མེར་རེ་མཚོ་མོ་འཁྱིལ་ཡོད། །
ང་འདི་མོ་སྡུག་ནི་བྱས་ཡོད། །
ངས་ད་རུང་སྡུག་གཏམ་བཤད་མེད། །
རོགས་རོགས་ལོ་ཁ་ཁར་གཏོང་ནོ། །
ང་མིན་འདྲ་མི་ཁའི་གཏམ་རེད། །
གླིང་མི་ཁས་ཁོ་མིན་ཟེར་ན། །
གཏམ་མི་ཁ་མ་བྱུང་སྤྱད་མེད། །
རོགས་ཁྱོད་ར་འུ་གུ་གཉིས་ཀས། །
རོགས་མི་འགལ་རྒྱུ་ཞིག་བཤད་ཡོད། །
རོགས་འགལ་ནི་ཞིག་ཀི་མི་ཚད། །
བུ་བུ་ཕྲུག་སྟེང་ང་བརྒྱབ་ཡོད། །
ང་འདི་མོ་སྡུག་ནི་བྱས་ཡོད། །
ངས་ད་རུང་སྡུག་གཏམ་བཤད་མེད། །
རི་མཐོན་པོ་ཨུ་ཟུར་ཁིས་ནས། །
ཁིས་བྱང་སེ་གྲགས་ནོ་རླུང་རེད། །
རྡོ་ཁྲོགས་སེ་གྲགས་ནོ་འབྲོང་རེད། །
འབྲོང་རང་གིས་ཞོགས་འདོད་མེད་ན། །
རླུང་མི་གཡུག་རྫ་ལུང་ཅི་ཡོད། །
མཛོ་ག་ལངས་རྒྱ་ལངས་གཉིས་ཀས། །
གདང་གཅིག་ག་སྨོན་ལམ་བཏབ་ཡོད། །
རྒྱ་ཤར་བས་ཤར་ལམ་དེད་ལེ། །
གདང་གཅིག་ག་འཁོར་ནི་མ་དགོས། །
རྫ་གཅིག་ག་འཁོར་ལས་མེད་ཐལ། །
སྡེ་ཆེན་པོ་རྩེ་རའི་གྲོང་ནས། །
སྡེ་འུར་སེ་བཤད་ནོ་ཁ་རེད། །
ཚིག་སྐྱོན་ན་ཁྱེར་ནོ་རོགས་རེད། །
རོགས་རང་གིས་འགལ་འདོད་མེད་ན། །
ཁ་མི་བཤད་སྡེ་ལུང་ཅི་ཡོད། །
རོགས་འདང་ཆེན་འུ་གུ་གཉིས་ཀས། །
ཁྱིམ་གཅིག་ག་སྨོན་ལམ་བཏབ་ཡོད། །
ཁ་མི་ཁས་གླིང་ཡུལ་སྐོར་རེ། །
ཁྱིམ་གཅིག་ག་འཁོར་ནི་མ་དགོས། །
སྡེ་གཅིག་ག་འཁོར་ལས་མེད་ཐལ། །
ངས་བཤད་ནོ་ཁྱ་ཡག་རྫ་ཡིན། ། །
ཁྱོས་བཤད་ནོ་རྫ་ཁའི་ཁངས་རེད། །
ཁངས་ཉི་མས་བཞུས་ནོ་ཀ་རེད། །
རྫ་ད་རུང་ཡོད་ནོ་འདི་ཡིན། །
སྤྲིན་དཀར་དམར་ཁ་ཁར་གཏོང་ནོ། །
ང་མིན་འདྲ་དབྱར་གསུམ་ཆར་རེད། །
ཆར་ཟིལ་མས་ཁོ་མིན་ཟེར་ན། །
ངས་བཤད་ནོ་སྐྱ་མོ་ལམ་ཡིན། །
ཁྱོས་བཤད་ནོ་ལམ་ཁའི་རྩྭ་རེད། །
རྩྭ་རླུང་གིས་འཁུར་ནོ་ཀ་རེད། །
308



ལམ་ད་རུང་ཡོད་ནོ་འདི་ཡིན། །
གངས་ཁ་བས་རྫ་མགོ་མནན་དུས། །
འབྲོང་ཞོལ་ལ་བཤར་ནོ་ཀ་རེད། །
རྫ་ད་རུང་ཡོད་ནོ་འདི་རེད། །
ངས་བཤད་ནོ་དགུང་སྔོན་གནམ་ཡིན། །
ཁྱོས་བཤད་ནོ་གནམ་གི་སྤྲིན་རེད། །
སྤྲིན་ཆུ་གི་ལོག་ནོ་ཀ་རེད། །
གནམ་ད་རུང་ཡོད་ནོ་འདི་ཡིན། །
དགུང་ཨ་སྔོན་དཀྱིལ་གི་ཉི་མ། །
ནངས་སྔ་མོ་ཚང་ནས་ཤར་ན། །
དགུང་སྔོན་པོ་དཀྱིལ་གི་རྒྱུན་རེད། །
དགོང་ཕྱི་དྲོ་ནུབ་ནས་འགྱོ་དུས། །
ས་མུན་ནག་འཐིབས་ཀི་གཞི་རེད། །
སྟོད་ཤྭ་ལུང་ཤུ་བོའི་མགོ་ན། །
རྭ་ཨ་མཉམ་ཆ་མཉམ་གཉིས་ཡོད། །
ཆ་མཉམ་མོར་འདོད་ལེ་སྐྱེས་ནི། །
ཆ་མི་མཉམ་ཟེར་ན་ཁྱོས་ལྟོས། །
རྭ་མི་སྐྱེ་ཟེར་ན་ཁྱོད་གསལ། །
ས་སྡེ་ཆེན་དཀྱིལ་གི་ཆུང་ལོ། །
ནངས་སྔ་མོ་སྡེ་ནས་རྩེ་ན། ། །
སྡེ་ཆེན་པོ་དཀྱིལ་གི་རྒྱན་རེད། །
དགོང་ཕྱི་དྲོ་ཡུལ་ལ་འགྲོ་དུས། །
སེམས་མི་བདེ་སྤྱད་ཀི་གཞི་རེད། །
སྨད་སྡེ་ཆེན་སྡེ་ལུང་གྲོང་ན། །
རོགས་ཨ་མཉམ་ཆ་མཉམ་གཉིས་ཡོད། །
ཆ་མཉམ་མོར་འདོད་ལེ་རྩེ་ནི། །
ཆ་མི་མཉམ་ཟེར་ན་ཁྱོས་ལྟོས། །
རོགས་མི་འགྲོག་ཟེར་ན་ཁྱོད་གསལ། །
དགུང་སྔོན་པོ་ལྷོ་རྒྱ་ཡག་ཀི །
ཆར་དལ་ལེ་བབས་ན་འདོད་ཀི །
འབྲུག་འུར་སེ་གྲགས་ན་སྐྲག་གི །
སྤྲིན་ཐར་སེ་སོང་ན་འགྱོད་ཀི །
ངས་བཤད་ནོ་རྒྱ་རྫོང་ནགས་ཡིན། །
ཁྱོས་བཤད་ནོ་ཁུ་བྱུག་བྱ་རེད། །
ཟླ་བདུན་པའི་ཟིལ་ཆེན་ལྷུང་དུས། །
བྱ་གཞན་ཡུལ་འཕུར་ནོ་ཀ་རེད། །
ནགས་ད་རུང་ཡོད་ནོ་འདི་རེད། །
སྡེ་ཆེན་པོའི་རྩེ་ར་ཡག་ཀི །
རོགས་དལ་ལེ་རྩེ་ན་འདོད་ཀི །
གཏམ་མི་ཁ་འཁོར་ན་སྐྲག་གི །
རོགས་ཐར་སེ་སོང་ན་འགྱོད་ཀི །
ངས་བཤད་ནོ་ཁྱུ་ཡག་རྫ་ཡིན། །
ཁྱོས་བཤད་ནོ་རྫ་ཁའི་འབྲོང་རེད། །
སྟོད་དབུས་གཙང་ཡུལ་གི་བླ་མ། །
309



སེམས་བསམ་པས་མཇལ་འདོད་ཡོད་རུང་། ། །དེ་མིན་ན་མཐོ་དོན་མེད་ཀི །
ནང་དགེ་བསྐོས་ཁྲིམས་ཁ་བཙན་གི །
དེའི་མི་ཚད་མཇལ་བ་མང་གི །
རྟ་མི་རྒྱུག་ཁོ་ཐག་ཨེ་ཡིན། །
ང་འདྲ་འདྲས་མཇལ་རྒྱུ་དཀའ་གི ། རྟ་མི་རྒྱུག་ཁོ་ཐག་ཡིན་ན། །
ང་རྟ་ར་གཞན་ན་འགྲོ་རྒྱུ། །
སྡེ་ཆེན་པོ་དཀྱིལ་གི་ཆུང་ལོ། །
ཞེ་ལྷོད་ལེ་རྩེ་འདོད་ཡོད་རུང་། ། རོགས་མི་རྩེ་ཁོ་ཐག་ཨེ་ཡིན། །
ཕྱི་སྡེ་བའི་མི་ཁ་བཙན་གི །
རོགས་མི་རྩེ་ཁོ་ཐག་ཡིན་ན། །
དེའི་མི་ཚད་རྩེད་རོགས་མང་གི ། ང་རྩེ་ར་གཞན་ན་འགྲོ་རྒྱུ། །
ང་འདྲ་འདྲས་རྩེ་རྒྱུ་དཀའ་གི །
ཐང་ཆེན་པོ་གཡུ་ལུང་གཞུང་ན། །
ཁྱོད་ཕར་ཁའི་རྫ་རི་མཐོ་ཀི །
རྟ་འདོ་བ་བརྒྱ་ར་སྟོང་ཡོད། །
ང་ཚུར་ཁའི་སྤང་རི་དམའ་གི །
དེའི་ནང་གི་བློ་རྟ་དྲིག་ཁྱ། །
རི་གཉིས་ཀར་མཐོ་དམའ་ཡོད་ལེ། ། ཕྲ་རང་ང་གཡུགས་ནི་མེད་དྲ། །
བྱ་ཁྱུང་ཆེན་འབབ་ཐབས་མེད་ཀི ། དུས་དེང་སང་གཡུག་ནོ་བལྟས་ན། །
རྟ་རྟ་བདག་ངན་པར་ཕྲད་ཡོད། །
ཁྱོད་ཕ་བཟང་བུ་ཚ་ཡག་ཀི །
མགོ་ཁ་ལོ་སྲབ་ཀིས་བསྒྱུར་ཡོད། །
ང་ཞང་བཟང་བུ་མོ་བཙོག་ཀི །
རོགས་གཉིས་ཀར་ཡག་བཙོག་ཡོད་ལེ། ། སྡེ་ཆེན་པོ་མར་ཁུའི་གཞུང་ན། །
ཞེ་སྣང་བ་མཐུན་ཐབས་མེད་ཀི ། ནང་ན་ཟླ་བརྒྱ་ར་སྟོང་ཡོད། །
དེའི་ནང་གི་ཞེ་མཐུན་རོགས་ལོས། །
གསེར་སེར་བོའི་རིན་གོང་མཐོ་གི ། གཏམ་རང་ང་བཤད་ཀི་མི་འདུག །
གསེར་ཡིན་ན་རིན་གོང་ལོས་མཐོ། ། དུས་དེང་སང་བཤད་ནོ་བལྟས་ན། །
ཟངས་ཡིན་ན་མཐོ་དོན་མེད་ཀི ། རོགས་འགྲོགས་ཡ་ངན་པར་ཕྲད་ཡོད། །
མགོ་ཁ་ལོ་ཚིག་ཀིས་བསྒྱུར་ཡོད། །
མ་བུ་མོའི་སྣང་བ་མཐོ་གི །
རོགས་ཡག་ན་སྣང་བ་ལོས་མཐོ། ། ཕྱི་སྡེ་བ་མགྲོན་ན་འབོད་དུས། །
310



ཇ་ཡོངས་འཛིན་བཏབ་ནོ་ཉུང་ཐལ། །
ཆུ་གཙང་མོར་གླེང་ལོག་མ་འདེབས། །
ཤིང་གང་ཡག་འདེམས་ནོ་བསམས་ན། །
ཞེ་བསམ་པས་སྙིང་རེ་ལངས་ཀི །
ཕྱི་རོགས་བརྒྱ་སྡེ་ཡ་འཚོགས་དུས། །
ཁྲེལ་བློ་གཏོད་ཟེར་ནོ་མེད་ཐལ། །
རོགས་ཆུང་ལོར་གླེང་ལོག་མ་འདེབས། །
སྡེ་མང་སའི་ཉུང་སར་བལྟས་ན། །
སྡེ་ཉུང་སའི་རོགས་ལོ་དྲན་གི ། །
གཉོམ་དྭངས་ངེར་བསྡད་ཡོད་བསམས་ན། །
ཞེ་སྡུག་ནིའི་ལ་ཀ་གླེང་གི་
རོགས་གང་ཡག་འདེམས་ནོ་བསམས་ན། །
ཞེ་བསབ་པས་སྙིང་རེ་ལངས་ཀི །
ལྷ་བྱམས་པར་མཆོད་པ་བཤམ་དུས། །
ཆུ་རྨ་ཆུ་བསིལ་མ་མིན་ན། །
ཁྱོད་ན་ཆུ་མཆོད་ཆུར་མི་ཉན། །
སྡེ་ཆེན་པོའི་ན་ཟླ་འཚོགས་དུས།
ངའི་ཆུང་འདྲིས་རོགས་ལོ་མིན་ན། །
ཁྱོད་ཁ་མཐུན་རྩེ་རོགས་མི་ཉན། །
བྱ་དེང་མ་མཚོ་ཁར་འབབ་དུས། །
བྱ་མི་འཕུར་ཁས་ལེན་བྱས་ཡོད། །
སྟོད་ཚྭ་མཚོའི་མཚོ་ཁར་སྙེག་དུས། །
བྱ་འཕུར་ནོ་མིག་ཀིས་རིག་ག །
བྱ་མ་འཕུར་ངས་ར་མ་ཟེར། །
མཚོ་དྭངས་ཤ་བསམ་ནི་ལོས་ཡིན། །
དགུང་ཉི་མ་ནུབ་ལ་ཁད་པོ། །
ཁྱོད་ཨེ་ནུབ་སེམས་ཁུར་བྱས་ཡོད། །
ནུབ་སོང་ནོ་ངོ་མ་དགའ་ཡོད། ། །
རོགས་ཆུང་ལོ་འགལ་ལ་ཁད་པོ། །
ཁྱོད་ཨེ་འགལ་སེམས་ཁུར་བྱས་ཡོད། །
འགལ་སོང་ནོ་ངོ་མ་དགའ་ཡོད། །
རོགས་དེང་མ་ཚིག་ཀིས་རྩེ་དུས། །
རོགས་མི་འགལ་མནའ་ཞིག་བསྐྱལ་ཡོད། །
སྡེ་ཆེན་པོའི་སྡེ་རུ་ཉུག་དུས། །
རོགས་བཙལ་ནོ་མིག་ཀིས་རིག་ག །
རོགས་མ་བཙལ་ངས་ར་མ་ཟེར། །
རོགས་ཞེ་འདང་བསམ་ནི་ལོས་ཡིན། །
རི་མཐོ་སའི་དམའ་སར་བལྟས་ན། །
རི་དམའ་སའི་འཇོལ་མོ་དྲན་གི །
གཉོམ་དུངས་ངེ་གྲག་ག་བསམས་ན། །
ཞེ་སྡུག་ནིའི་ལ་ཀ་སྨྲེང་གི །
རི་ལྷུན་པོའི་གཞི་བདག་བཙན་གི །
ཆོས་མ་ཎིའི་བྱིན་རླབས་ཆུང་གི །
བོའུ་ཁྲ་རིང་དེ་འདྲ་གཟི་རུང་། །
311



མ་བུ་མོ་འགྱུར་ནིའི་དཔེ་མེད། །
རྭ་བཙོང་གི་ལས་དབང་མེད་ན། །
ཤ་གསོད་རྒྱུ་དོན་དག་མ་འཤད།
ས་རྡོ་སྦིས་མཚོ་མོ་རང་འཁྱིལ། །
མཚོ་རང་འཁྱིལ་ཡིན་ནོ་དགའ་ཡོད། །
ནང་ཉ་སྲམ་མེད་ནོ་སྡུག་ཡོད། །
སྡེ་ཆེན་པོ་ཁ་ཐག་རིང་གི །
ཡུལ་ཕ་མའི་ཁ་ཚིག་བཙན་གི
ཁྱོད་བྱི་མོ་དེ་འདྲ་བཟང་རུང་། །
ཚེ་སྔོན་མའི་ལས་དབང་མེད་ན། །
རོགས་འགྲོག་རྒྱུའི་དོན་དག་མ་འཤད། །
ས་སྡེ་ཆེན་མར་ཁུ་རང་འཁྱིལ། །
རོགས་རང་མཐུན་ཡིན་ནོ་དགའ་ཡོད། །
ཁྲེལ་བློ་གཏོད་མེད་ནོ་སྡུག་ཡོད། །
སྟོད་ཁ་རི་ཁ་སྟོད་ལྷ་ཁང་རེད། ། །
ལྷ་མཇལ་གི་སོང་ན་བྲག་ཁུང་རེད། །
བྲག་ཁུང་སྐམ་པོར་མཇལ་རག་ཀི །
ང་དམྱལ་བར་ལྷུང་ན་ལྟུང་གི་ཆུགས། །
རྟ་རྐྱང་རྐྱང་རྐྱང་དཀར་ཁྱུ་ནས། །
རྟ་སྤུ་ཁ་ཡག་ནོ་ཁྱོད་རེད། ། །
རྗེ་བླ་མའི་ཆིབས་པ་ཡིན་ནོ། །
ད་ཐུག་སེ་ཤེས་ན་ཁྱོའི་སྐེ །
སྡེ་ཁ་རི་ཁ་སྨད་རོགས་ལོ་རེད། །
རོགས་འགྲོག་ཀི་སོང་ན་རྒན་མོ་རེད། །
ལོ་དྲུག་ཅུའི་རྒན་མོར་འགྲོག་རག་ཀི །
ང་རོགས་ལོ་མེད་ན་མེད་ཀི་ཆུགས། །
རོགས་ཁ་མཐུན་ཞེ་མཐུན་གྱབ་ནས།
ཡག་མོ་སྒོ་ཅན་པོ་ཁྱོད་རེད། །
དཔོན་ཆེན་པོའི་རྩེ་རོགས་ཡིན་ནོ། །
ད་ཐུག་སེ་ཤེས་ན་ཁྱོའི་སྐེ །
དགུང་ཉི་མ་ཚང་ནས་ཤར་དུས། །
ནུབ་འགྲོ་གི་བསམ་པ་ངར་མེད། །
ནུབ་སོང་རུང་འགྱོད་པ་མི་སྐྱེ། །
དགུང་ཉི་མ་འགྱ་ནིའི་དཔེ་མེད། །
ཤིང་ལྕང་མ་གླང་མ་མང་ས་ན། །
ཤིང་འོམ་བུ་ཁོག་སྟོང་དགོས་དོན་མེད། །
ཤིང་དགོས་དོན་མེད་ན་བསྲེག་རྒྱུ་ཡིན། །
རོགས་ཆུང་ལོ་དེང་མ་རྩེ་དུས། །
འགལ་འགྲོ་གི་བསམ་པ་ངར་མེད། །
འགལ་སོང་རུང་འགྱོད་པ་མི་སྐྱེ། །
རོགས་ཆུང་འདྲིས་ཞེ་མཐུན་མང་ས་ན། །
རོགས་ཁ་ཁྱམ་བུ་ཚ་དགོས་དོན་མེད། །
རོགས་དགོས་དོན་མེད་ན་འགལ་རྒྱུ་ཡིན། །
312



རྫ་རོག་རོག་ཅན་པོའི་དཀྱིལ་ནས། །
ཤ་ཡུ་མོ་ཤོལ་ལ་མི་འབབ་ཀི ། །
ཁག་མེད་ཀི་རྫ་ལུང་དྲོས་བཏང་ཐལ། །
སྐྱོན་མེད་ཀི་རྫ་མཐའ་བརྒྱུད་ལ་བཏང༌།
ངས་ཞེ་མཐུན་རོགས་ལོ་བསྐྱུར་རེ། །
ཁྱོད་ཁ་མཐུན་ཁ་བརྡ་མི་བྱེད། །
ས་ཨ་གུག་མཛོ་མོ་ར་གུག་མ། །
ལོ་ན་ནིང་མི་བཞོ་ཀ་མེད་རེད། །
དུས་ད་ནས་མི་བཤོ་ཁོ་ཐག་ཡིན། །
སྡེ་ཁ་ཞེང་ཅན་པོའི་དཀྱིལ་ནས། །
མ་བུ་མོས་ལ་གཞས་མི་ལེན་གི ། །
ཁག་མེད་ཀི་ལམ་མ་ལངས་བཏང་ཐལ། །
སྐྱོན་མེད་ཀི་རྩེ་མཚམས་འཇོག་ག་བཏང་། །
ས་སྡེ་ཆེན་བུ་མོ་ཁ་ཡག་མ། །
ལོ་ན་ནིང་མི་རྩེ་ཀ་མེད་རེད། །
དུས་ད་ནས་མི་རྩེ་ཁོ་ཐག་ཡིན། །
ཁྱོད་ཀྱལ་རྟ་དམར་བོ་ལས་ངན་པོ། །
ཁྱོའི་སྐྱེ་ས་གྲམ་པ་སྐམ་པོ་རེད། །
ཁྱོའི་སྐྱེ་རོགས་འོམ་བུ་ཁོག་སྟོང་རེད། །
ལས་ངན་གི་ཟེར་དོན་དེ་ཡིན། །
ས་རྒན་རྒྱུའི་རྒོད་མ་སྒ་རིང་མ། །
ཤ་མེད་ལ་ཤ་ར་བརྒྱབ་ཡོད། །
ལས་དག་གེ་ཇག་པས་དེད་ཐལ། །
དེད་སོང་ནོ་ང་ར་དགའ་ཡོད། །
ཁྱོད་ཁ་ཁྱམ་བུ་མོ་ལས་ངན་མ། །
ཁྱོད་འདུག་སའི་སྡེ་བ་ས་མཐའ་རེད། །
ཁྱོའི་རྩེད་རོགས་བྱི་ལུ་སྨྱོན་པ་རེད། །
ལས་ངན་གི་ཟེར་དོན་དེ་ཡིན། །
ས་བོན་རྒྱའི་བུ་མོ་སྐལ་རིང་མ། །
ཁྲེལ་མེད་ལ་མི་ཁ་འཁོར་ཡོད། །
ལས་དག་གེ་སྡེ་མཐར་འཁྱམས་ཐལ། །
འཁྱམས་སོང་ནོ་ང་ར་དགའ་ཡོད། །
ཁྱོད་ཚེ་ཚེ་ར་མས་ཅི་འདོད། །
ངས་སྲུང་ཞིག་བཏགས་ཐལ་ཨེ་འདོད། །
ངས་གཡང་དཀར་འཚེར་མོ་བསྐྱུར་རེ། ། །
ཁྱོད་ར་མར་སྲུང་ཐག་མི་འདོགས། །
རྒྱུ་ར་མ་སྒོ་ཟོག་མི་ཉན། །
བབ་མི་ཉན་ཟེར་ནི་མིན་འདྲ། །
ཁྱོའི་རྒྱབ་ཀི་ར་རྩིད་ར་ཁུལ། །
སྦྲ་མཐིང་སྨུག་རྒྱུ་སྤུན་མི་ཉན། །
ངས་རྒྱུ་མིན་ཟེར་དོན་དེ་ཡིན། །
ཁྱོད་ཁ་མཐུན་རོགས་ལོས་ཅི་འདོད། །
རོགས་ད་ཐེངས་བཙལ་ཐལ་ཨེ་འདོད། །
313



རོགས་སྨྱོན་པ་རྩེ་རོགས་མི་ཉན། །
བབ་མི་ཉན་ཟེར་ནི་མིན་འདྲ། །
ཁྱོའི་སྨྱོན་པའི་ཁ་གི་སྨྱོ་གཏམ། །
རོགས་ཆུང་ལོ་འགུགས་སྤྱད་མི་ཉན། །
ངས་རོགས་མིན་ཟེར་དོན་དེ་ཡིན། །
རྟ་བརྒྱུགས་གེ་ལམ་མ་ལངས་དུས། །
རྟ་རྒྱུག་སའི་གྲུབ་ན་ཁྱོད་མེད། །
སྒ་གཅོག་ཀི་ཉི་མར་ཁྱོད་ཡོད། །
རྟ་མིག་སྟོན་ཟེར་ན་ཁྱོད་རེད། །
ངས་ཉག་ཆེན་ལབ་རྩེ་བསྟད་ནོ། །
ཁྱོད་ཉག་ཆུང་སེམས་མ་གནོད་ཐལ། །
གནོད་དགོས་པའི་དོན་དག་ཡོད་ན། །
ངས་ཉག་ཆེན་ལབ་རྩེ་ད་བསྟོད། །
ཁྱོད་ཉག་ཆུང་སེམས་མ་ད་འཇོག །
རོགས་རྩེ་ལེ་ལམ་མ་ལངས་དུས། །
རོགས་རྩེ་སའི་རྒྱབ་ན་ཁྱོད་མེད། །
ཁ་རྒྱག་ཀི་ཉི་མར་ཁྱོད་ཡོད། །
རོགས་མིག་སྟོན་ཟེར་ན་ཁྱོད་རེད། །
-
-
ཁྱོད་འདྲ་གི་རྟ་ཞིག་ཡོད་རྒྱུ་ལས། །
སེམས་རྦད་ཐག་ཆོད་ནོ་རྐང་ཐང་རེད། །
རྟ་སྒུག་ནི་མེད་ལ་དགེ་བ་རེད། །
ང་ཞེ་མཐུན་ཆུང་ལོར་རྩེས་ནོ། །
ཁྱོད་ཁ་མཐུན་སེམས་ལ་གནོད་ཐལ། །
གནོད་དགོས་པའི་དོན་དག་ཡོད་ན། །
ང་ཞེ་མཐུན་ཆུང་ལོར་ད་རྩེ། ། །
ཁྱོད་ཁ་མཐུན་སེམས་མ་ད་འཇོག
ཁྱོད་འདྲ་གི་རོགས་ཤིག་ཡོད་རྒྱུ་ལས། །
སེམས་ཐར་ཤ་ཆོད་ནོ་ཁེར་ཉལ་རེད། །
རོགས་འཁོན་ནི་མེད་ལ་དགེ་བ་རེད། །
ས་སྐུ་འབུམ་བྱམས་པ་གླིང་ནས། །
ལྷ་མཇལ་མཇལ་ཡིད་ན་གསལ་གི །
ཁྱོད་མཇལ་ནོ་ཡིད་ན་མེད་ཀི །
ལྷ་བྱིན་རླབས་མེད་ནིའི་རྟགས་རེད། །
ཕྱི་སྡེ་བ་སྟོན་མོར་འཚོགས་དུས། །
ཁྱོད་ཝ་ཞྭ་ཅན་པོ་མ་རེད། །
མགོར་རྒྱ་ཞྭ་གོན་ན་ཚད་རེད། །
རྩེ་མི་ཤེས་ཟེར་རྒྱུ་དེ་རེད། །
ནང་ན་ཟླའི་རྩེད་ར་ནང་ནས། །
རོགས་རྩེ་རྩེ་ཡིད་ན་གསལ་གི །
ཁྱོད་རྩེ་ནོ་ཡིད་ན་མེད་ཀི ། །
རོགས་ཞེ་འདང་མེད་ནིའི་རྟགས་རེད། །
ནང་ན་ཟླ་རྩེ་རར་འཚོགས་དུས། །
ཁྱོད་ཞེ་མཐུན་ཅན་པོ་མ་རེད། །
རོགས་ཁ་མཐུན་བཙལ་ན་ཚད་རེད། །
རྩེ་མི་ཤེས་ཟེར་རྒྱུ་དེ་རེད། །
314



ལྷམ་ནག་རིས་ནང་མ་མེད་ནོ། །
ནངས་སྔ་མོར་གོན་ན་གྲང་གི །
གྲང་དགོས་ནིའི་ལྷམ་ཞིག་མི་གོན། །
རྟ་གྱོལ་བོར་ཞོན་འདོད་མེད་དྲ། །
སྒ་ཁྲ་ཁྲ་སྟོད་ཁུལ་བྱས་ཡོད། །
སྲབ་བསིལ་མ་སྐོན་ཁུལ་བྱས་ཡོད། །
རོགས་ཆུང་ལོ་ཞེ་འདང་མེད་ནོ། །
ལེ་ལྷོད་ལེ་རྩེ་རྒྱུར་སུན་གི །
སུན་དགོས་ནིའི་རོགས་ཞིག་མི་དགོས། །
རོགས་བརྒྱ་སྡེ་ཡ་འཚོགས་དུས། །
རོགས་གླེན་པར་རྩེ་འདོད་མེད་དྲ། ། །
ཚིག་གང་ཡག་བཤད་ཁུལ་བྱས་ཡོད། །
རོགས་འགྲོགས་གེ་འགྲོ་ཁུལ་བྱས་ཡོད། །
མཐོ་ཟེར་ན་བྱ་ཁྱུང་རི་མཐོ། །
བྱ་འཁོར་རེ་འབབ་ནི་མེད་ཀི །
བྱ་འབབ་སྲོལ་མེད་ནི་ལོས་ཡིན། །
རྫ་ཁྱ་ཡག་དཀྱིལ་གི་འབྲོང་མོ། །
ཁྱོད་ངུར་གི་མ་འདུག་ངའི་སྐེ །
ང་བཞོ་འདོད་ཡོད་ན་ཁྱོའི་སྐེ །
ཡག་ཟེར་ན་བུ་མོ་ཁྱོད་ཡག །
ཞེ་ལྷོད་ལེ་རྩེ་ནི་མེད་ཀི །
རོགས་འགྲོགས་སྲོལ་མེད་ནི་ལོས་ཡིན། །
སྡེ་ཆེན་པོ་དཀྱིལ་གི་བུ་མོ། །
ཚིག་སྐུར་གི་མ་འདུག་ངའི་སྐེ །
ང་རྩེ་འདོད་ཡོད་ན་ཁྱོའི་སྐེ ། །
དབྱར་ཆར་ཆུ་མ་བབས་སྐྱེས་ནོ། །
ས་སྐམ་སའི་དུག་ཚེར་ལོ་མ། །
འབྲོང་བྲེ་ལོར་ཟ་རྒྱུ་མེད་རུང་། །
ས་སྐམ་སའི་དུག་ཚེར་མི་ཟ། །
རི་འཛའ་འཛིག་མགོ་ན་རྩྭ་མེད། །
རྩྭ་ཡོད་རུང་ཟ་འདོད་ང་མེད། །
རྡོ་གཡའ་མའི་ཟུར་ཁ་གྲི་རེད། །
ངས་མི་བཟའ་ཟེར་དོན་དེ་ཡིན། །
ཁ་ཚིག་གསུམ་མ་བཤད་རྩེ་ནོ། །
སྡེ་ཁ་འཐོར་དཀྱིལ་གི་རོགས་རེད། །
སྟག་ཤ་ར་རྩེ་རོགས་མེད་རུང་། །
སྡེ་ཁ་འཐོར་རོགས་ལོར་མི་རྩེ། །
རོགས་ད་དིག་ཁ་ན་ཚིག་མེད། །
ཚིག་ཡོད་རུང་རྩེ་འདོད་ངར་མེད། །
སྡེ་གླིང་རུའི་མི་ཁ་གྲི་རེད། །
ངས་མི་རྩེ་ཟེར་དོན་དེ་ཡིན། །
རྟ་བརྒྱ་ཐང་ང་འཚོགས་དུས། །
315



ཁྱོར་ས་འོག་དོང་ནང་ཞིག་ན། །
རྟ་ཞིག་ཡོད་ནི་མིན་ན། །
ས་ཁ་ས་ཐོག་འདི་ན། །
རྟ་ཞིག་ཡོད་ནི་མི་གསལ། །
ས་རྡོ་སྦིས་ཀ་རིང་ཀླད་ན།
ཁྱོད་གསར་སྐྱེས་སྡོང་བོ་མང་ངེ་། །
ས་ཨ་ལོང་ལྷ་ལུང་ཐང་ནས། །
ང་བྲག་དཀར་ལྷ་ཤིང་བསྐྱུར་གི །
བསྐྱུར་དགོས་དོན་མེད་རུང་ཁྱོད་རེད། །
ཤིང་བསྐྱུར་གི་མི་ཁ་ཁྱོས་འཁུར། །
ཁྱོར་ཕྱི་མའི་གཤིན་རྗེ་འཕྲང་ན། །
རོགས་ཤིག་ཡོད་ནི་མིན་ན། །
འཇིག་རྟེན་གནམ་འོག་འདི་ན། །
རོགས་ཤིག་ཡོད་ནི་མི་གསལ། །
སིལ་སྡོང་སྒ་རེ་སྒུར་རེ་རེད། །
སིལ་ཏོག་སྐྱ་རེ་ཀྱུར་རེ་རེད། །
ང་ཟ་རྒྱུར་ཡིད་ཞིག་མི་འགྲོ་གི །
སྡེ་ཆེན་པོ་རྡོ་སྦིས་གྲོང་ན། །
ཁྱོར་གསར་འགྲོགས་དགའ་ལོ་མང་ངེ་། །
སྡེ་ཨ་ལོང་ལྷ་ལུང་གྲོང་ནས། །
ང་ཞེ་མཐུན་རོགས་ལོ་བསྐྱུར་གི །
བསྐྱུར་དགོས་དོན་མེད་རུང་ཁྱོད་རེད། །
རོགས་འགལ་གི་མི་ཁ་ཁྱོས་འཁུར། །
སྡེ་བ་ཐ་རེ་ཐོར་རེ་རེད། །
རོགས་ལོ་གླ་ནེ་གླེན་ནེ་རེད། །
ང་རྩེ་རྒྱུ་ཡིད་ཞིག་མི་འགྲོ་གི །
གསེར་བྲིས་དངུལ་བྲིས་བར་ར། །
ཡི་གེ་འབྲི་འདོད་མེད་དྲ། །
མཚལ་དམར་བོས་འབྲི་ནོ་ཁྱོད་ཡིན། །
ཁྱོས་བསྐྱུར་གི་ལྕང་མ་གླང་མ། །
ཤིང་རང་རང་ས་ན་བསྡད་ཡོད། །
ཁྱོས་བཅད་ཀི་འབྲུ་ཤུག་རྩེ་བརྒྱ། །
ཤིང་སྐྱེ་སྟོབས་ཅན་ཞིག་ཨེ་རེད། །
ཁ་མཐུན་ཞེ་མཐུན་བར་ར། །
ཁ་ཚིག་ཐོན་འདོད་མེད་དྲ། །
ཁ་བརྒྱབ་བེ་འགལ་ནོ་ཁྱོད་རེད། །
ཁྱོས་བསྐྱུར་གི་ཞེ་མཐུན་རོགས་ལོ། །
རོགས་རང་རང་ས་ན་བསྡད་ཡོད། །
ཁྱོས་བཙལ་གི་ཁ་མཐུན་དགའ་ལོ། །
ཁྲེལ་རློམ་པ་ཅན་ཞིག་ཨེ་རེད། །
316
ང་སྔོན་ཆད་དུང་ང་འདང་ཆེ། །
དུང་འབུད་ས་ཁྱ་ཁྱའི་སྒར་རེད། །
དུང་དཀར་པོ་ཁོག་པ་འབུ་རེད། །
དེ་བསམས་ན་ཡིད་རེ་ཆད་ཀི །



ང་སྔོན་ཆད་རོགས་ག་འདང་ཚེ། །
རོགས་རྩེ་ས་སྡེ་ཆེན་གྲོང་རེད། །
རོགས་ཆུང་ལོའི་རྩེ་རོགས་གཞན་རེད། །
དེ་བསམས་ན་ཡིད་རེ་ཆད་ཀི །
རེ་བཞག་ཀི་འདོ་རིག་རྟ་བོ། །
རྟ་རྒྱུག་འདོད་ཁྱོད་ལ་མེད་ན། །
ཐབས་མེད་ལ་རྒྱུག་དགོས་མི་ཟེར། །
ངའི་རྒྱུག་གྲོགས་རྔོག་ཐོགས་ཐོ་རུ། །
ཕྱི་སྤུ་ཁ་ཁྱོད་གི་ཡག་ཡིན། །
རྒྱུག་གོམ་ལག་ཁྱོད་གི་ཡན་ཡིན། །
བརྒྱ་ཞིང་སྟོང་ཞིང་ནང་ནས། །
གྲོ་ཞིང་གྱི་ལི་མ་བོ། །
ཞེ་བསམ་པས་འབྲེག་འདོད་ཡོད་དྲ། །
ཁྱོའི་གྲོ་མགོ་བྱུ་རུ་དམར་པོ། །
འཐོར་མེད་སའི་ས་ཞིག་མེད་ཀི །
དེ་ཡིན་ན་འབྲེག་འདོད་མེད་ཀི ། །
རེ་བཞག་ཀི་ན་ཟླའི་བུ་མོ། །
རོགས་རྩེ་འདོད་ཁྱོད་ལ་མེད་ན། །
ཐབས་མེད་ལ་རྩེ་དགོས་མི་ཟེར། །
ངའི་རྩེ་རོགས་ཆུང་འདྲིས་བུ་མོ། །
ཡག་མོ་སྒོ་ཁྱོད་གི་ཡན་ཡིན། །
འདང་ཞེ་རྩིས་ཁྱོད་གི་མཐུན་ཡིན། །
རོགས་བརྒྱ་རོགས་མང་གྲུབ་ནས། །
ཆུང་ལོ་ཞེ་འདང་ཅན་པོ། །
ཞེ་བསམ་པས་རྩེ་འདོད་ཡོད་དྲ། །
ཁྱོའི་སྣང་བ་དར་སྐུད་འདྲ་བོ། །
འཐེན་མེད་སའི་རོགས་ཞིག་མེད་ཀི །
དེ་ཡིན་ན་འགྲོག་འདོད་མེད་ཀི །
ཁྱོད་བྱ་རྒྱལ་གླག་མོ་ཟེར་ནོ། །
བྱ་ངོ་མས་འཕུར་འདོད་མེད་ན། །
ང་ས་ལ་གཤོག་སྣེ་མ་བརྐྱང་། །
རྟ་བསྐྱུར་རེ་རྟ་ཞིག་ཉོས་ནོ། །
ཕྱི་སྤུ་ཁ་རྐྱང་ར་རྐྱང་རེད། །
རྒྱུག་གོམ་པ་རྐྱང་གི་སྡུག་རེད། །
ཁྱོད་ཞང་བཟང་ཚ་མོ་ཟེར་ནོ། །
དོན་ངོ་མས་རྩེ་འདོད་མེད་ན། །
ང་ས་ལ་མི་ཁ་མ་གཏོང་། །
རོགས་བསྐྱུར་རེ་རོགས་ཤིག་བཙལ་ནོ། །
ཡག་མོ་སྒོ་ང་ར་ང་རེད། །
ཁྲེལ་བློ་གཏོད་ངར་གི་སྡུག་རེད། །
སྟོད་གཡུ་ལོ་རྟ་རའི་ནང་ནས། །
བསལ་བསལ་ལེ་རྟ་ཞིག་ཉོས་ཡོད། །
མཚམས་མཚམས་མ་གློ་ཕྲ་འཕེན་གི །
རྟ་རྒྱུག་འདོད་ཞེ་ན་མེད་ན། །
རྟ་མི་རྒྱུག་ཟེར་ན་ལོས་ཆོག །
317



ངས་རྟ་བརྒྱ་རྟ་མང་གྲུབ་ནས། །
ཁྱོའི་ཡན་ཞིག་ཟེར་ན་ལབ་རེད། །
ཁྱོའི་མན་གི་རྟ་ཞིག་ལོས་རྙེད། །
སྡེ་གཅིག་ག་རོགས་བརྒྱ་འཛོམས་དུས། །
ང་རོགས་མེད་ཚིག་མེད་གཉིས་ཀ་ཡིན། །
རོགས་མེད་ནི་ལས་ཡ་མི་སྡུག་ཀི །
སྟོད་དབུས་གཙང་བླ་མ་རོགས་མེད་ཀི ། །
དེའི་ཡན་ན་སྐྱིད་པོ་འགང་མེད། །
སྡེ་ཆེན་པོ་རྩེ་ར་ནང་ནས། །
བསལ་བསལ་ལེ་རོགས་ཤིག་བཙལ་ཡོད། །
མཚམས་མཚམས་མ་སྡང་སྡིགས་སྟོན་གི ། །
རོགས་རྩེ་འདོད་ཞེ་ན་མེད་ན། །
རོགས་མི་རྩེ་ཟེར་ན་ལོས་ཆོག །
ངས་རོགས་བརྒྱ་རོགས་མང་གྲུབ་ནས། །
ཁྱོའི་ཡན་ཞིག་ཟེར་ན་ལབ་རེད། །
ཁྱོའི་མན་གི་རོགས་ཤིག་ལོས་རྙེད། །
རྟ་འདོ་བས་ཅི་བསམ་ཞིང་བསམས། །
ཞིང་ཆུ་མའི་གཉའ་གི་རྩྭ་བསམས། །
རྩྭ་རྩི་ཏོ་ཡིན་ནོ་མ་ཤེས། །
རྩྭ་རྩི་ཏོ་ཡིན་ནོ་ཤེས་ན། །
སྤང་མེ་ཏོག་ཟེར་ན་ལབ་རེད། །
རྩྭ་གང་ཞིམ་རང་གི་ལག་ཡིན། །
ས་གསེར་ཐང་རྟ་ར་ནང་ན། །
རྟ་འདོ་བ་ང་མེད་ཁྱོད་ཡོད། ། །
སྒ་བེ་སིང་ངས་བསྟོད་ཁྱོས་ལྟོས། །
སྟག་ཤ་ར་ཅི་བསམ་རོགས་བསམས། །
རོགས་ཆུང་ལོའི་ཁ་གི་ཚིག་བསམས།
ནང་ཁྲེལ་བློ་མེད་ནོ་མ་ཤེས། །
ནང་ཁྲེལ་བློ་མེད་ནོ་ཤེས་ན། །
རོགས་གང་ཡག་ཟེར་ན་ལབ་རེད། །
རོགས་གང་མཐུན་རང་གི་ལག་ཡིན། །
སྡེ་རང་གྲུབ་སྡེ་བའི་ནང་ན། ། །
རོགས་ཆུང་ལོ་ང་མེད་ཁྱོད་ཡོད། །
ཁྱིམ་བཟའ་ཚང་ངས་བཙལ་ཁྱོས་ལྟོས། །
ཐང་གཅིག་ག་རྟ་བརྒྱ་འཛོམས་དུས།
ང་རྟ་མེད་སྒྲ་མེད་གཉིས་ཀ་ཡིན། །
རྟ་མེད་ནི་ལས་ཡ་མི་སྡུག་ཀི །
རི་སྤྱང་སྔོན་མོ་རྟ་མེད་ཀི ། །
དེའི་ཡན་ན་མགྱོགས་པ་འགང་མེད། །
རྐྱང་ཁི་དཀར་ཁིས་ནས་འབུད་དུས། །
རྟ་ཕོ་ཆེན་ཞིག་ཀི་འདང་ཡོད། །
དྲེལ་ངང་དཀར་རོགས་ལ་ཁྲིད་ནོ། །
འདང་མི་ཆེ་སྤྱད་ཀི་གཞི་རེད། །
རོགས་ཆུང་ལོ་སྡེ་ནས་ཡོང་དུས། །
ཡུལ་ཕ་མ་ཞིག་ཀི་འདང་ཡོད། །
318



རོགས་ཁ་མཐུན་རྫ་ཡ་ཁྲིད་ནོ། །
འདང་མི་ཆེ་སྤྱད་ཀི་གཞི་རེད། །
མར་བལྟས་གི་སྡེ་ཆེན་དཀྱིལ་ནས། །
ངའི་ན་ཆུང་རོགས་ལོ་འགལ་ཐལ། །
ཨ་མཚར་རེ་འགལ་དོན་མེད་དྲ། །
རོགས་དེང་མ་ཚིག་མགོ་གླེང་དུས། །
ཚིག་དོན་ཆེན་མནའ་ཡིས་མནན་ཡོད། །
ངས་མི་འགལ་ཟེར་དོན་དེ་ཡིན། །
རྫ་ཁྱ་ཡག་འབྲོང་མོ་རྭ་ཡག་མ། །
རྭ་ཡག་ནོ་ཁྱོད་གི་རྒྱན་ཞིག་རེད། །
མགོ་གཡུག་ནོ་ཁྱོད་གི་སྐྱོན་ཞིག་རེད། །
ས་སྡེ་ཆེན་བུ་མོ་ཁ་ཡག་མ། །
ཁ་ཡག་ནོ་ཁྱོད་གི་རྒྱན་ཞིག་རེད། །
ཁྲེལ་མེད་ནོ་ཁྱོད་གི་སྐྱོན་ཞིག་རེད། །
རྫ་ཁྱ་ཡག་གང་གི་གང་རེད། །
འབྲོང་བྲེ་སེར་དེའི་ར་རིང་རེད། །
རྫ་མི་གཅིག་རྫ་མཐའ་ཞིག་ན། །
སྨུག་གྱི་ལེར་འགྲོ་གོ་བསམས་ན། །
ཞེ་སྡུག་ག་དྭངས་ཐབས་མེད་ཀི །
རྫ་གང་ཡག་འདེམས་གོ་བསམས་ན། །
ལྷག་བསམ་མེར་སྡུག་རྒྱུ་མེད་ཀི །
ཁྱོད་ཕྱོགས་རིས་བློ་རྟ་མིན་ན། །
དེའི་ཚུན་གི་སྔོ་རིས་ལོས་ཡོད། །
ཕྱི་རྟ་བརྒྱ་སྒང་ང་འཚོགས་དུས། །
སྲབ་དྲུད་ལེ་རྐང་ཐང་མི་འགྲོ །
ཁྱོད་ཆུང་འདྲིས་ཞེ་མཐུན་མིན་ན། །
དེའི་ཚུན་གི་ཁ་མཐུན་ལོས་རྙེད། །
ཕྱི་རོགས་བརྒྱ་སྡེ་ཡ་འཚོགས་དུས། །
རོགས་རྩེ་ཡེ་ཁེར་འགྲོ་མི་བྱེད། །
སྡེ་ཆེན་པོ་གང་གི་གང་རེད། །
རོགས་ཆུང་ལོ་དེའི་ར་རིང་རེད། །
སྡེ་མི་གཅིག་སྡེ་མཐའ་ཞིག་ན། །
ང་ཟེར་རེ་གླེང་གོ་བསམས་ན། །
ཞེ་སྡུག་ག་དྭངས་ཐབས་མེད་ཀི །
རོགས་གང་ཡག་འདེམས་གོ་བསམས་ན། །
ལྷག་བསམ་མེར་སྡུག་རྒྱུ་མེད་ཀི །
ཡར་བལྟས་གི་མཚོ་མོ་ཁ་ནས། །
ངའི་དངུལ་གི་གའུ་བོར་ཐལ། །
ཨ་མཚར་རེ་བོར་དོན་མེད་དྲ། །
དངུལ་དང་མ་མགར་བས་རྡུང་དུས། །
རྣོ་སྐམ་པས་དམ་མ་བཏགས་ཡོད། །
ངས་མི་འབོར་ཟེར་དོན་དེ་ཡིན། །
རྫ་ཁྱ་ཡག་དཀྱིལ་གི་ཆུ་མགོ །
ང་འཐུང་འདོད་ཞེ་ན་ཡོད་དྲ། ། །
འབྲོང་བྲེ་ལོའི་སོ་སྲུང་བཙན་གི །
སོ་བསྲུངས་ངེ་འཐུང་གི་ཡོད་ན། །
319



ང་བར་ར་ལྡིང་ངེ་མི་འཐུང་། །
འགང་མི་འཐུང་ཟེར་ནི་མིན་རུང་། །
ཕྱི་རྫ་རིར་དཔྱད་པ་བཏང་ན། ། །
ནང་རྫ་ལུང་གཅིག་ཀི་ནོར་རེད། ། །
མགོ་རུ་ཐུར་བསྒྲིགས་ཀི་སྤུན་རེད། །
སྤུན་འགལ་བ་གཏོང་གི་དཔེ་མེད། །
གོས་ཁམ་ནག་འཁོར་ལོ་ཅན་པོ། །
ངས་གོན་འདོད་ཡིད་ན་ཡོད་དྲ། །
དུས་དོ་ཚིགས་ཆར་ཆུ་མང་གི །
གོས་གོན་དབང་ཕུད་དབང་མེད་ཀི །
སྡེ་ཆེན་པོ་གྲོང་གི་རོགས་ལོ། །
རོགས་རྩེ་འདོད་ཡིད་ན་ཡོད་དུ། །
ཁྱོའི་མགོ་བདག་བཟའ་བས་རྩོད་ཀི །
རོགས་རྩེ་དབང་མཐུན་དབང་མེད་ཀི ། །
ས་སྡེ་ཆེན་དཀྱིལ་གི་བུ་མོ། །
ང་རྩེ་འདོད་ཞེ་ན་ཡོད་དྲ། །
རོགས་འདང་ཅན་སོ་སྲུང་བཙན་གི །
སོ་བསྲུངས་ངེ་རྩེ་གི་ཡོད་ན། །
ང་བར་ར་ལྡིང་ངེ་མི་རྩེ། །
འགང་མི་རྩེ་ཟེར་ནི་མིན་རུང་། །
ཕྱི་སྡེ་བར་དཔྱད་པ་བཏང་ན། །
ནང་སྡེ་ལུང་གཅིག་ཀི་མི་རེད། །
མི་མགོ་སྣ་བསྒྲིགས་ཀི་སྤུན་རེད། །
སྤུན་འགལ་བ་གཏོང་གི་དཔེ་མེད། །
རི་མཐོན་པོ་དབུ་རྩེ་མགོ་ལ། །
ངས་དྲང་མོ་མདའ་ཞིག་འཕངས་ང་། །
ངའི་གཞུ་ཐིག་ཕྲ་མོ་ཆད་ཐལ། །
ཨ་ཧ་བོ་ཆད་དོན་མེད་དྲ། །
ངས་མཉེན་མོ་གཞུ་ཞིག་མ་བཀུག ། །
ངས་དྲང་མོ་མདའ་ཞིག་མ་འཕངས། །
སེར་གྱི་ལེར་ཡོད་ནོ་དགོན་པ་རེད། །
སྒོམ་བརྒྱབ་བེ་བཞུགས་ནོ་བླ་མ་རེད། །
སྒོམ་རྒྱག་ཀི་བླ་མ་མ་བཞུགས་ན། །
སེར་གྱི་ལེར་དགོན་པ་ཡོད་ལེ་ཆི། །
ས་སྡེ་ཆེན་ཚོ་དྲུག་གྲོང་ན། །
ངས་ཞེ་མཐུན་རོགས་ཤིག་བཙལ་ཡོད། །
གླིང་སྤྱི་ཁས་ཁ་ཁར་བཏང་ཐལ། །
ཨ་ཧ་བོ་འགལ་དོན་མེད་དྲ། །
ངས་ཞེ་མཐུན་རོགས་ཤིག་མ་བཙལ། །
ངས་དོན་ཆེན་ཚིག་ཅིག་མ་བཤད། །
ཁྱ་གྱིག་གེར་ཡོད་ནོ་སྡེ་བ་རེད། །
གླུ་བླངས་ངེ་རྩེ་ནོ་རོགས་ལོ་རེད། །
གླུ་བླངས་ངེ་རོགས་ལོ་མ་རྩེ་ན། ། །
ཁྱ་གྱིག་གེ་སྡེ་བ་ཡོད་ལེ་ཆི། །
320
ཞིང་བརྒྱ་ཞིང་སྟོང་ཞིང་གྲུབ་ནས། །
ངའི་གྲོ་ཞིང་གྲུ་བཞི་མ་བོ། །
ཞིང་འདེབས་འདོད་ཡིད་ན་ཡོད་ལེ། །



ལོ་ཡོང་ནི་ཅིག་ཀི་ཚལ་མ་རེད། །
ཕྱི་བསྐོར་རེ་རྐ་ཞིག་བརྐོས་ཡེ། །
ནང་བསྐོར་རེ་ལོག་ཅིག་བརྒྱབ་དུས། །
ཞིང་གྲུ་བཞིའི་བདག་པོ་གཞན་རེད། །
སྡུག་རང་གིས་ཉོས་ནོ་དེ་རེད། །
ས་སྡེ་ཆེན་གྲོང་ང་སོང་དུས། །
གྲོང་ན་རྫ་སྡེ་ན་ཤ་ར་ར། །
རོགས་ཆུང་ལོ་གྲོང་ན་ས་ལ་ལ། །
ཕྱི་སྡེ་བའི་མྱི་ཁ་འུར་རི་རི། །
རོགས་རྩེ་ནི་ཅིག་ཀི་ཚལ་མ་རེད། །
རོགས་བརྒྱ་འགྲོགས་སྟོང་འགྲོགས་རྒྱབ་ནས། །
ངའི་གནའ་འགྲོགས་ན་རྫ་མ་བོ། །
རོགས་འགྲོགས་འདོད་ཡིད་ན་ཡོད་ལེ། ། །
ཕྱི་བསྐོར་རེ་ཚིག་གསུམ་བཤད་ལེ། །
ནང་བསྐོར་རེ་འགྲོགས་རྔ་སྐྱོང་དུས། ། །
རོགས་ཆུང་ལོའི་བདག་པོ་གཞན་རེད། །
སྡུག་རང་གིས་ཉོས་ནོ་དེ་རེད། །
ངའི་འདོ་བ་གྲོ་རྒྱ་གཡུ་ལོ། །
ཕྱི་རྟ་ཉོ་ཡོང་ངེ་ཉོ་རྒྱུ་ཟེར། །
ནང་རྟ་བདག་མང་བོས་བཙོང་རྒྱུ་ཟེར། །
སྒ་བེ་སིང་བསྟད་དུས་གཞན་གི་རེད། །
སྲབ་བསིལ་མ་བཞག་ན་ཚོང་བའི་རེད། །
ཤིང་བྲ་མའི་སྣ་གཅུ་འགུགས་དུས། །
ངའི་ཡིད་ན་ཁྱུང་དཀར་མཛོ་ཡོད། །
ཞིང་ཆུ་མའི་རྐ་མགོ་བསྐོར་དུས། །
ཁྱོའི་ཡིད་ན་སུ་ཡོད་སུས་ཤེས། །
ངའི་རྩེ་རོགས་ན་ཟླ་ཆུང་ལོ། །
ཕྱི་སྡེ་བ་ཡོང་ངེ་སློང་གི་ཟེར། །
ནང་ཕ་ཁུ་མང་བོས་སྟེར་རྒྱུ་ཟེར། །
ཁ་ཇ་ཆང་འཐུང་དུས་གཞན་གི་རེད། །
གོས་ཚ་རུ་བསྐོན་དུས་གནས་ཡུལ་རེད། །
ས་སྡེ་ཆེན་ཁ་རུ་ཉུག་དུས། །
ངའི་ཡིད་ན་བྱི་མོ་ཁྱོད་ཡོད། །
དགོང་མུན་ནག་ས་རྩ་རུབ་དུས། །
ཁྱོའི་ཡིད་ན་སུ་ཡོད་སུས་ཤེས། །
རྟ་འདོ་བ་བསམ་པའི་དོན་འགྲུབ་བོ། །
རྒྱུག་གོམ་པ་ཚེ་ཐག་རིང་རྒྱུ་བོ། །
རྟ་སྔོན་ཆད་སྤང་ལུང་གཅིག་ན་ཡོད། །
ཁྱོད་དེང་སང་བྱང་ལམ་མཚམས་ན་ཡོད། །
ང་དེང་སང་ཁྱམ་པའི་ལག་ན་ཡོད། །
ཞིང་ཆུ་མའི་ཞིང་ཁ་སོང་དུས། །
ཞིང་ལོ་ཡག་སྙེ་མ་ལྡེམ་ལྡེམ་ལྡེམ། །
ཟླ་བདུན་པའི་བསེར་བུ་ཤིག་ཤིག་ཤིག །
ཆར་ལྷོ་ནུབ་མཚམས་ན་ཤག་ཤག་ཤག །
། རོགས་ཆུང་ལོ་བསམ་པའི་དན་འགྲུབ་བ། །
321



ཁ་ཚིག་གསུམ་ཚེ་ཐག་རིང་རྒྱུ་བོ། ། །
རོགས་སྔོན་ཆད་རྩེ་ར་གཅིག་ན་ཡོད། །
ཁྱོད་དེང་སང་སྡེ་ཆེན་གྲོང་ན་ཡོད། ། །
ང་དེང་སང་གཞན་སྡེ་མཐའ་ན་ཡོད། །
རྟ་འདོ་བའི་སྐྱེ་ལུས་རྐྱང་ཡིན། །
རྐྱང་བདག་པོ་གོང་མའི་དམག་ཡིན། །
སྒ་བེ་སིང་བསྟད་དུས་འགྲོ་དགོ །
ལྕག་ཕྲ་མོས་འབྲབ་དུས་རྒྱུག་དགོ །
རྒྱུག་དགོ་ནོ་འདོ་བའི་ལས་རེད། །
དགུང་ཉི་མ་ཟླ་བ་གཉིས་ཀ །
དགུང་གཅིག་ནས་ཤར་རེ་ཡོང་ངེ་། །
མཉམ་གཅིག་ག་འགྱུ་དབང་མེད་ནོ། །
ལྷ་ཨོ་རྒྱན་པད་མའི་བཀའ་རེད། །
དགུང་ཉི་ཟླ་གཉིས་ཀའི་ལས་རེད། །
ས་སྟོད་ཀི་སྡེ་ཆེན་གྲོང་ནས། །
ཐོག་དང་པོ་མཁར་ཞིག་བརྡུངས་ནོ། །
མཁར་ཡག་ཚུལ་མཐོ་ཚུལ་ཁྱོས་ཤེས། །
མཁར་སྒོ་མང་ཡིན་ནོ་ངས་ཤེས། །
མཁར་ཡོད་ནོ་མིང་ཞིག་ཡིན་ནི་རེད། །
རོགས་བྱི་ལུ་བྱི་མོ་གཉིས་ཀ །
གྲོང་གཅིག་ནས་སྣང་བ་མཐུན་ནས། །
ཁྱིམ་གཅིག་ནས་འདུག་དབང་མེད་ནོ། །
ཡུལ་དྲིན་ཆེན་ཕ་མའི་བཀའ་རེད། །
རོགས་འུ་གུ་གཉིས་ཀའི་ལས་རེད། །
ས་སྨད་ཀི་ཚོ་དྲུག་གྲོང་ན། །
ལོ་ཆུང་དུས་རོགས་ཤིག་འགྲོགས་ནོ། །
ང་ཡག་ཚུལ་མཐུན་ཚུལ་ཁྱོས་ཤེས། །
ཁྱོད་དགའ་རོགས་ཡོད་ནོ་ངས་ཤེས། །
རོགས་རྩེ་ནོ་མིང་ཞིག་ཡིན་ནི་རེད། །
ཆུ་དྭངས་མོ་འཐུང་ན་འདོད་ཀི་ར། །
ཆུ་དྭངས་མོ་རྫ་ལུང་རྐེད་ན་ཡོད། །
དལ་ལྷོད་ལེར་བཞུར་དབང་ཁྱོད་ལ་མེད། །
ཞེ་ལྷོད་ལེ་འཐུང་ཁོམ་ང་ལ་མེད། །
ངའི་མ་མོའི་གྱ་རྩག་ནང་ན། །
དྲོད་མེད་ཀི་ཟེར་སྲོལ་ཆེ་ཡོད། །
ཚེ་གང་གི་གོན་པ་འདི་རེད། །
ཁྱོས་ཨ་འཇམ་ཚ་རུ་གོན་རུང་། །
དྲོད་མེད་ནོ་ངས་ར་ཤེས་གི །
རོགས་འདང་ཆེན་རྩེ་ན་འདོད་ཀི་ར། །
རོགས་འདང་ཆེན་གཞན་སྡེ་གྲོང་ན་ཡོད། །
ཚིག་བཤད་ལེ་རྩེ་དབང་ཁྱོད་ལ་མེད། །
ཞེ་ལྷོད་ལེ་རྩེ་ཁོམ་ང་ལ་མེད། །
ངའི་རྒྱུ་བྱིན་ཆུང་མའི་རྩིབས་ན། །
སྐྱིད་མེད་ཀི་ཟེར་སྲོལ་ཆེ་ཡོད། །
ཚེ་གང་གི་འདུག་རོགས་འདི་རེད། །
322



ཁྱོད་ཞེ་མཐུན་རོགས་ལོ་འགྲོགས་རུང་། །
སྐྱིད་མེད་ནོ་མིག་ཀིས་རིག་ཀི །
ཆུ་འཐུང་འདོད་མེད་ནི་མ་རེད་དྲ། །
རྟ་བསོད་ནམས་མེད་ནི་ཡིན་རྒྱུ་རེད། །
སྟོད་སོག་པོ་རྟ་རའི་ནང་གི །
རྟ་རྐྱང་རིས་སྙིང་ལ་རྗེ་བོ། །
ང་བློ་རྟ་ཉོ་འདོད་མེད་ན། །
ངའི་ལག་ག་གསེར་སྲབ་མི་འཛིན། །
ངའི་རུམ་མ་དངུལ་སྒོར་མི་བསྡུ། །
རོགས་འགྲོགས་གེ་སྡེ་ཡ་སོང་དུས། །
ཚིག་དཀྱོག་ག་ཁྱེར་རེ་མི་རྩེ་གི །
རོགས་རྩེ་འདོད་མེད་ནི་མ་རེད་དྲ། །
ང་རྩེ་སྲོལ་མེད་ནི་ཡིན་རྒྱུ་རེད། །
ས་སྡེ་ཆེན་རྩེ་རའི་ནང་གི །
རོགས་ཆུང་ལོ་སྙིང་ལ་རྗེ་བོ། །
ང་རྩེ་འདོད་ཡིད་ན་མེད་ན། །
ངའི་ལག་ག་ཁ་བཏགས་མི་འཛིན། །
ངའི་ཁ་ནས་མགུར་མ་མི་ལེན། །
ངས་བསམ་གི་ལས་ར་བསམ་མ། །
ལོ་གསུམ་མ་གངས་རི་བསམ་མ། །
བསམ་བསམ་ནོ་གངས་རི་ཁངས་རེད། །
ཁངས་དཀར་བོ་ཉི་མས་ཞུས་ཐལ། །
ལོ་གསུམ་མ་བསམ་ནོ་རང་རེད། །
རྟ་ཁྱོད་ཚོ་ཞོན་ན་འདོད་ཀི་ར། །
རྟ་རྟ་མང་ཁྱུ་ན་ཡོད་ནི་ཀི །
སྟབས་བདེ་མོས་ཞོན་ཐབས་མི་འགྲིག་ཀི ། །
ཐབས་བློ་གིས་ཞོན་རྒྱུ་མ་ཤེས་ཟིག །
ངས་བསམ་གི་ལས་ར་བསམ་མ། །
ལོ་གསུམ་མ་རོགས་ལོ་བསམ་མ། །
གཤོབ་གཏམ་མེ་ཁ་ཚིག་གཤོབ་རེད། །
གཤོབ་གཏམ་མེ་གནས་ཡ་བུད་ཐལ། །
ལོ་གསུམ་མ་བསམ་ནོ་རང་རེད། ། །
མ་ཁྱོད་ཚོ་རྩེ་ན་འདོད་ཀི་ར། ། །
དགྲ་ནག་པོ་རྩིབ་ན་ཡོད་ནི་ཀི །
ཁ་བགད་ལེ་རྩེ་ཐབས་མི་འགྲིག་ཀི །
ཐབས་བློ་གིས་རྩེ་རྒྱུ་མ་ཤེས་ཟིག །
བྱ་ཁུ་ལོ་གསུང་སྙན་ཅན་པོ། །
བྱེའུ་འཇོལ་མོའི་ཡིད་ཀྱི་སྲོག་ཡིན། །
ཁྱོས་མ་རེད་ཟེར་རེ་བཤད་ན། །
ཁྱོས་རློམ་པའི་མནའ་ཞིག་ངས་བསྐྱལ། །
འདི་མགོ་ཐོག་ཉི་མ་སེར་བོ། ། །
ཡང་སྤྲིན་ཐོག་ཟླ་བ་དཀར་བོ། །
དེའི་ཡན་གི་མནའ་ཞིག་ང་མེད། །
རྟ་དེད་ནས་ཆུ་ཁར་སོང་དུས། །
ཆུ་གཙང་མོ་རྙོག་གེ་མི་འཐུང་གི །
323
.
.



དེའི་ཡན་གི་མནའ་ཞིག་དགོས་ན། ། །
བྱ་འཕུར་འདོད་མེད་ཀི་རྟགས་རེད། །
སྡེ་ཆེན་པོ་རྩེ་ར་ནང་ནས། །
རོགས་ཆུང་ལོ་སྙིང་ལ་རྗེ་བོ། །
ཁྱོས་ལ་གཞས་ལེན་ན་ཟེར་གི །
ལན་འདེབས་རྒྱུ་མེད་ན་སྡུག་ཀི །
རོགས་ཆུང་ལོ་ཁ་ཚིག་ཅན་པོ། །
ང་བྱི་ལིའི་སེམས་གི་སྲོག་ཡིན། །
ཁྱོས་མ་རེད་ཟེར་རེ་བཤད་ན། །
ཁྱོས་རློམ་པའི་མནའ་ཞིག་ངས་བསྐྱལ། །
ངའི་ཡན་གྱི་དྲིན་ཆེན་ཕ་མ། །
དེའི་མན་གྱི་ཁ་ཡ་ན་ཟླ། ། །
དེའི་ཡན་གི་མནའ་ཞིག་ང་མེད། །
དེའི་ཡན་གི་མནའ་ཞིག་དགོས་ན། །
རོགས་རྩེ་འདོད་མེད་ཀི་རྟགས་རེད། །
སྟོད་དབུས་གཙང་ཆོས་ར་ནང་ནས། །
ཆོས་འདོན་གི་སྔས་མགོ་བླ་མས། །
ཚེ་འདི་ཕྱི་མཁྱེན་ན་ཟེར་གི །
ངའི་རྣ་ཡ་འགྲོ་ན་ཐང་གི །
རྣར་མི་འགྲོ་བན་ཆུང་ཀ་ན། །
དད་མ་དགོས་དད་ལོག་བྱེད་ཀི །
བྱ་ཐང་དཀར་རྒོད་པོ་ཟེར་ནོ། །
བྱ་བརྒྱ་བོ་དཔོན་པོ་དེ་རེད། །
བྱ་གཤོག་རྩལ་མེད་ནི་ཞིག་ཀིས། །
ང་གཤོག་འགྱུར་བརྒྱབ་ནི་མ་རེད། །
སྡེ་ཆེན་པོ་རྩེ་ར་ནང་ནས། །
གླུ་ལེན་གི་མྱིང་ཆེན་རྩེ་བས། །
ལན་ལོན་པ་ལེན་ན་ཟེར་གི །
ངའི་རྣ་ཡ་འགྲོ་ན་ཐང་གི །
རྣར་མི་འགྲོ་རྩེ་བ་ངག་འདར། །
རྩེ་མ་དགོས་རྩེ་སྤྱད་བྱེད་ཀི །
ང་ཁ་ཁྱམ་བྱི་ལི་ཟེར་ནོ། །
གྲོང་རྩེ་བའི་རྩེ་དཔོན་དེ་རེད། །
ཁ་ལ་གཞས་མེད་ནི་ཞིག་གིས། །
ངའི་རྩེ་ཡ་ཉན་ནི་མ་རེད། །
ངས་བལྟས་བལྟས་དགུང་སྔོན་གནམ་མ་
བལྟས། །
ངས་ཉན་ཉན་འབྲུག་གི་སྐད་ལ་ཉན། །
ངས་ཉན་ནས་མཉམ་པར་བཞག་དུས་ན། །
འབྲུག་ང་ཕྱོགས་མ་རེད་གཞན་ཕྱོགས་རེད། །
ཐོག་གློག་ཞགས་འཕེན་ས་ངའི་ཕྱོགས་རེད། ། །
སྟོད་དབུས་གཙང་ཆོས་ར་ནང་ནས། །
ཆོས་ཀུན་རིག་འདོན་གི་ཨ་མཆོད། །
ཆོས་ཀུན་རིག་འདོན་ན་ཟེར་གི ། །
ཆོས་འདོན་རྒྱུ་མེད་ན་སྡུག་ཀི ། །
ངས་བལྟས་བལྟས་སྡེ་ཆེན་དཀྱིལ་ལ་བལྟས། །
324



ངས་ཉན་ཉན་རོགས་ཀི་སྐད་ལ་ཉན། ། །
ངས་ཉན་ནས་མཉམ་པར་བཞག་དུས་ན། །
རོགས་ང་ཕྱོགས་མ་རེད་གཞན་ཕྱོགས་རེད། ། །
གླེང་མྱི་ཁ་སྐོར་ས་ངའི་ཕྱོགས་རེད། །
ཁྱོད་ཁ་ཡག་ངོ་དགའ་ཡིན་ན། །
ང་འདི་མོ་ཁ་མས་མི་འདུག །
རོགས་མི་འཁོར་ཁག་ཐེག་བྱེད་རྒྱུ། །
སྟོད་གངས་དཀར་གངས་རིར་ནག་ཐིག་མེད། །
གངས་ནག་ཐིག་ཡོད་ན་རྫ་ཐིག་ཡིན། །
རྫ་བྲག་རི་རླུང་གིས་བསྟན་ནི་ཡིན། །
ཕྲུག་དམར་བོ་ཐིག་ལེ་ཅན་པོ། །
གཅིག་གོན་ནས་རྒྱབ་བ་ལོབས་དུས། །
ཕྲུག་ཕུད་འདང་སེམས་ན་མེད་དྲ། །
དབྱར་དྲུག་པའི་ཚ་བ་ཐོན་ན། །
ངས་མི་ཕུད་རང་དབང་མེད་ཀི །
ང་ཁ་ཁྱམ་བྱི་ལིར་ཁས་རྒྱག་མེད། །
ང་ཁས་རྒྱག་ཡོད་ན་ཁྱོའི་སྐྱོན་ཡིན། །
ཁྱོའི་སྐྱོན་གིས་མིག་ག་བསྟན་ནི་ཡིན། །
ས་སྡེ་ཆེན་ཞེ་མཐུན་རོགས་ལོ། །
ཁ་བགད་ལེ་ཚིག་གསུམ་བཤད་དུས། །
ང་འགལ་འདང་སེམས་ན་མེད་དྲ། །
གླིང་སྡེ་བའི་མི་ཁ་འཁོར་ན། །
ང་མི་འགལ་རང་དབང་མེད་ཀི །
རྟ་བསྐྱུར་རེ་རྟ་ཞིག་ཉོ་ན། །
ཕྱི་སྤུ་ཁ་འདོ་བའི་ཡན་དགོས། །
རྒྱུག་གོམ་པ་སྐྱི་བསེར་རླུང་དགོས། །
ཁྱོས་དེ་མོ་རྟ་ཞིག་ཉོས་ན། །
ང་བསྒྱུར་གི་འདོ་བར་སྐྱོན་མེད། །
ཁྱོད་བྲག་རི་རང་བྱོན་ཨེ་ཡིན། །
ཁྱོད་བྲག་རི་རང་བྱོན་ཡིན་ན། །
བྱ་རྒོད་པོ་རང་འཁོར་རྒྱག་རྒྱུ། །
རྡོ་གཡའ་མ་བརྩེགས་རི་ཡིན་ན། །
ང་འདི་མོ་ཁ་མས་མི་འདུག །
བྱ་མི་འཁོར་ཁག་ཐེག་བྱེད་རྒྱུ། །
རོགས་བསྐྱུར་རེ་རོགས་ཤིག་བཙལ་ན། །
ཡག་མོ་སྒོ་རོགས་ལོའི་ཡན་དགོས། ། །
ཁ་ཚིག་གསུམ་རྗེ་བཙུན་མགུར་དགོས། །
ཁྱོས་དེ་མོ་རོགས་ཤིག་བཙལ་ན། ། །
ང་བསྐྱུར་གི་རོགས་ལོར་སྐྱོན་མེད། །
ཁྱོད་རང་མཐུན་རོགས་ལོ་ཨེ་ཡིན། །
ཁྱོད་རང་མཐུན་རོགས་ལོ་ཡིན་ན། །
སྟག་ཤ་ར་རང་འཁོར་རྒྱག་རྒྱུ། །
ཆུ་མིང་ཆེན་རྫ་ཆུ་བསིལ་མ། །
ཞེ་བསམ་པས་འཐུང་འདོད་ཡོད་དྲ། །
ཁྱོའི་ཆུ་རྔ་དར་སྐུད་འདྲ་བོ། །
325



འདྲེས་མེད་ནི་ཆུ་ཞིག་མེད་ཀི །
དེ་ཡིན་ན་འཐུང་འདོད་མེད་ཀི །
རོགས་ཆུང་ལོ་སྙིང་ལ་རྗེ་བོ། །
ཁྱོའི་འདང་ར་ཞེ་རྩིས་བར་ར། །
ང་མིན་གི་མི་ཆུད་འདོད་ཡོད། །
སྡེ་མིང་ཆེན་རྩེ་བ་ཆུད་ཐལ། །
རོགས་ཆུད་ཀི་འཇུག་ནོ་ཁྱོད་ཡིན། །
རོགས་མིང་ཆེན་ཕ་བཟང་བུ་ཚ། །
ཞེ་བསམ་པས་རྩེ་འདོད་ཡོད་དྲ། །
ཁྱོའི་སྣང་བ་དར་སྐུད་འདྲ་བོ། །
མཐུན་མེད་ནི་རོགས་ཤིག་མེད་ཀི །
དེ་ཡིན་ན་རྩེ་འདོད་མེད་ཀི །
སྟོད་མུ་རི་གངས་དཀར་ཕྱོགས་ལེས། །
གངས་མི་ཞུ་ཁས་ལེན་བྱས་ཡོད། །
གངས་དེང་སང་ཞུས་ནི་མི་ཚད། །
གངས་དཀར་བོ་མཚོ་ལ་འདྲེས་ཐལ། །
ང་དེང་མའི་མཚོ་སྙིང་བརྗེད་ཐལ། །
ཁྱོད་འདོ་སིང་གྲོ་རྒྱ་ཟེར་ནོ། །
ལོ་ན་ནིང་ཅི་འགྲོ་གོམ་པ་རེད། །
ལོ་དེང་སང་འདུར་རྒྱུག་འཆོལ་མ་རེད། །
ཁྱོད་རྟ་བདག་ངན་པས་བསླབས་ནི་རེད། ། །
སྒྲོག་སུམ་རྩས་བཙན་གིས་བསྒྱུར་ནི་རེད། །
སྨད་སྡེ་ཆེན་རྩེ་བ་རོགས་ལོས། །
རོགས་མི་བཙལ་ཁས་ལེན་བྱས་ཡོད། །
རོགས་དེང་སང་བཙལ་ནི་མི་ཚད། །
ཆོས་འཇིག་རྟེན་འཁོར་བ་སྐྱོང་ཐལ། །
ང་དེང་མའི་རིགས་ལོ་བརྗེད་ཐལ། །
ཁྱོད་སྡེ་ཆེན་རྩེ་བ་རོགས་ལོ། །
ལོ་ན་ནིང་ཅི་རྩེ་མཐུན་པ་རེད། །
ལོ་དེང་སང་ལ་ཤགས་འཆོལ་མ་རེད། །
ཁྱོད་རྩེ་བ་ངན་པས་བསླབས་ནི་རེད། ། །
གཏམ་མྱི་ཁ་བཙན་པོས་བསྒྱུར་ནི་རེད། །
རྟ་འདོ་བ་སྙིང་ལ་རྗེ་བོ། །
ཁྱོའི་རྒྱུག་ར་གོམ་པའི་བར་ར། །
རླུང་མིན་གི་མི་ཆུད་འདོད་ཡོད། །
སྒྲོག་སུམ་རྩ་བར་ར་ཆུད་ཐལ། །
སྒྲོག་ཆུད་ཀི་འཇུག་ནོ་ཁྱོད་ཡིན། །
སྟོད་བྲག་དམར་ཐེམ་གི་གླག་མོ། །
ཁྱོད་སྔ་དྲོ་འཕུར་འདོད་ཡོད་དུས། །
ཁྱོད་ཙག་ནག་རླུང་གིས་མི་ཁོག །
ཁྱོད་ཕྱི་དྲོ་འཕུར་འདོད་མེད་དུས། །
ཁྱོས་སྦྲང་ཆར་ཟིལ་མ་ཁག་འཇོག །
ཁག་འཇོག་ཀི་འདུག་དོན་མེད་ཀི །
བྱ་མི་འཕུར་ཟེར་ན་ལོས་ཆོག །
སྡེ་ཆེན་པོ་གྲོང་གི་རོགས་ལོ། །
326



ཁྱོད་སྔོན་ཆད་རྩེ་འདོད་ཡོད་དུས། །
ཁྱིམ་བཟའ་བས་བཀག་རུང་མི་ཁོག །
ཁྱོད་དེང་སང་རྩེ་འདོད་མེད་དུས། །
ཁྱོས་གླེང་མོ་མི་ཁ་ཁག་འཇོག །
ཁག་འཇོག་ཀི་འདུག་དོན་མེད་ཀི །
རོགས་མི་རྩེ་ཟེར་ན་ལོས་ཆོག །
ཕྱི་རྟ་བརྒྱ་རྟ་མང་རྒྱབ་ནས། །
ཁྱོད་ཕྱོགས་རྒྱ་གོམ་ལག་མེད་ནོ། །
ངས་ཐག་ཉེ་མིག་གིས་མ་རིག །
ངས་ཐག་རིང་རྣ་བས་གོ་ཡོད། །
*-
དབྱར་དྲུག་པའི་མེ་ཏོག་གསེར་ཆེན། །
ཁྱོད་གད་ལེ་ཡོང་ན་སྐྱིད་ཀི །
སྟོན་གསུམ་བ་མོ་བརྒྱབ་དུས། །
སྐམ་འགྲོ་ནོ་ཡིད་སེམས་སྡུག་ཀི །
ནང་ཁ་ཡ་ན་ཟླའི་རྒྱབ་ནས། །
ཁྱོད་རོགས་ལོར་ཁྲེལ་བློ་མེད་ནོ། །
ངས་ཐག་ཉེ་མིག་ཀིས་མ་རིག །
ངས་ཐག་རིང་རྣ་བས་གོ་ཡོད། །
ངའི་ཆུང་འདྲིས་ཞེ་མཐུན་རོགས་ལོ། །
ཁྱོད་རྩེ་ཡེ་ཡོང་ན་སྐྱིད་ཀི །
སྡེ་ཆེན་པོའི་མྱི་ཁ་འཁོར་དུས། །
འགལ་འགྲོ་ནོ་ཡིད་སེམས་སྡུག་གི ། །
རྟ་མ་རྒྱུག་གོང་ང་འདང་རྒྱོབས། །
སྲབ་མ་བསྐོན་གོང་ང་ཟོན་ཐེད། །
སྒ་བེ་སིང་བསྟད་ཀི་ནང་མོ། ། །
ཁྱོད་མི་རྒྱུག་ཟེར་ས་ཆེ་ཡོད། །
ཁྱོས་ཁྱུང་དཀར་མཛོ་གི་རྩིབས་ནས། །
ཐོག་གང་ཡིན་འཚོ་སྐྱོང་མ་བྱེད། །
ཟོག་གང་ཡིན་འཚོ་སྐྱོང་བྱས་ན། །
རྭ་གཟུར་རེ་ཡོང་ན་ཁྱོད་དཀའ། །
རོགས་མ་འགྲོགས་གོང་ང་འདང་རྒྱོབས། །
ཚིག་མ་བཤད་གོང་ང་ཟོན་ཐེད། །
མནའ་དོན་ཆེན་བསྐྱལ་གི་ནང་མོ། །
ཁྱོད་མི་འགྲོགས་ཟེར་ས་ཆེ་ཡོད། །
ཁྱོས་རྒྱུ་བྱིན་ཆུང་མའི་རྩིབས་ནས། །
རོགས་གང་ཡིན་བཙལ་གི་མ་འདུག །
རོགས་གང་ཡིན་བཙལ་གི་བསྡད་ན། །
གྱོད་རྒྱབ་བེ་ཡོང་ན་ཁྱོད་དཀའ། །
རྒོད་ཐང་དཀར་སྙིང་ལ་རྗེ་བོ། །
ཁྱོད་དགུང་སྔོན་གནམ་མ་འཕུར་རེ། །
བྲག་དམར་བོའི་ཐེམ་མ་འབབ་དུས། །
དགུང་ནམ་འཕང་སྟོད་དྲ་ངས་བལྟ། །
སྤྲིན་དཀར་བོར་འགྲོགས་ར་ངས་ཉན། །
རོགས་ཆུང་ལོ་སྙིང་ལ་རྗེ་བོ། །
327



ཁྱོད་ཞེ་མཐུན་རོགས་ལོར་འགལ་ཡེ། །
ཆོས་འཇིག་རྟེན་འཁོར་བ་སྐྱོང་དུས། །
སྡེ་ཆེན་པོ་བརྒྱུད་དྲ་ངས་བལྟ། །
རོགས་གཞན་པ་འགྲོགས་ར་ངས་ཉན། །
ཁྱིམ་གཅིག་ག་སྨོན་ལམ་བཏབ་ཡོད། །
ལོ་སུམ་ཅུའི་སྟེང་ང་ཐོན་ཐལ། །
ངའི་སྨོན་ལམ་སྟོང་ང་ལོག་ཐལ། །
སྟོད་ཁིས་ཆེན་ཁ་གི་ལབ་ཙེ། ། །
ཁྱོད་སྔོན་ཆད་བསྟོད་ནོ་ང་ཡིན། ། །
དུས་དེང་སང་བསྟོད་ནོ་གཞན་རེད། །
སང་ཕྱིན་ཆད་བསྟོད་ཀི་མི་འདུག །
ས་བ་ཡན་ལུག་རྒྱུད་བཤད་ལེ་ཆེད། །
ལུག་བལ་ཁ་ཡག་ནོ་བརྗོད་ལེ་ཆེད། །
ཤིང་དྲ་མ་ཟེར་རེ་སྐྱོན་ཅན་ཞིག །
སྤྱང་དར་མ་ཟེར་རེ་དབང་ཅན་ཞིག །
འདི་སྐྱོན་ཅན་དབང་ཅན་ཡོད་ས་ནས། །
ལུག་མི་འཚོ་མི་ཟེར་ཐབས་མེད་རེད། །
ས་སྡེ་ཆེན་དཀྱིལ་གི་དགའ་ལོ། །
ཁྱོད་སྔོན་ཆད་རྩེ་ནོ་ང་ཡིན། །
དུས་དེང་སང་རྩེ་ནོ་གཞན་རེད། ། །
སང་ཕྱིན་ཆད་རྩེ་གི་མི་འདུག །
སྡེ་ཆེན་པོའི་ཁ་ཞེང་བཤད་ལེ་ཆེད། །
རོགས་ཆུང་ལོའི་ཞེ་འདང་བརྗོད་ལེ་ཆེད། །
གཏམ་མྱི་ཁ་ཟེར་རེ་སྐྱོན་ཅན་ཞིག །
ཡུལ་ཕ་མ་ཟེར་རེ་དབང་ཅན་ཞིག །
འདི་སྐྱོན་ཅན་དབང་ཅན་ཡོད་ས་ནས། །
རོགས་མི་རྩེ་མི་ཟེར་ཐབས་མེད་རེད། །
སྟོད་གཡུ་ལོ་རྟ་ར་ནང་ནས། །
རྟ་ཞོན་ནས་རྒྱུག་ནི་མང་ར། །
སྲབ་བཏང་ངེ་རྒྱུག་ནི་གཅིག་མེད། །
སྟོད་བྱང་ལམ་རིང་མོ་བརྒྱུད་དུས། །
སྲབ་འཛིན་གི་སྨོན་ལམ་བཏབ་ཡོད། །
ཟླ་བདུན་པ་བརྒྱད་པ་ཚར་ཐལ། །
ངའི་སྨོན་ལམ་སྟོང་ང་ལོག་ཐལ། །
རྫ་ཁྲ་ཡག་རྫ་ལུང་ཁུག་ནས། །
རྩྭ་མེ་ཏོག་བད་ཀིས་བསད་ནོ། །
ང་ཆེ་ཡིན་དགུན་གསུམ་ཙག་རེད། །
ཙག་བསེར་བུས་ཁོ་མིན་ཟེར་ན། །
ངས་མི་ཤེས་རྫ་ཡ་ཁྱོས་དྲིས། །
རྫ་གངས་རིས་གསལ་བོར་ལོས་བཤད། །
སྡེ་ཆེན་པོ་རྩེ་ར་ནང་ནས། །
རོགས་རྩེ་ཡེ་མཐུན་ནི་མང་ར། །
ཁ་བགད་ལེ་འགལ་ནི་གཅིག་མེད། །
སྡེ་ཆེན་པོ་བརྒྱུད་ལེ་འགྲོ་དུས། །
328
ས་སྡེ་ཆེན་རྩེ་རའི་གྲོང་ནས། །
རོགས་འུ་གཉིས་ཁ་ཁ་གཏོང་ནོ། །



ང་ཆེ་ཡིན་མྱི་ཁའི་གཏམ་རེད། །
གཏམ་མྱི་ཁས་ཁོ་མིན་ཟེར་ན། །
ངས་མི་ཤེས་སྡེ་ཡ་ཁྱོས་དྲིས། །
ཕྱི་སྡེ་བས་གསལ་བོར་ལོས་བཤད། །
དགུང་སྔོན་པོ་དབྱིངས་ང་མཐའ་མེད་ཀི །
འབྲུག་རང་རང་གྲགས་ཀི་དབང་མེད་ཀི །
དགུང་མཐའ་མེད་དབང་མེད་འདི་ནས། །
འུ་གཉིས་ཀ་བསྡད་ན་སྐྱིད་མེད་ཀི །
སྟོད་གཡུ་ལོ་རྟ་ར་མིང་ཆེ། །
དེ་ནང་གི་འདོ་བ་དོན་ཆེ། །
རྟ་བྱུང་གི་རིག་རྒྱུ་མེད་ནོ། །
ཁྱོད་གསེར་སྒ་ལྷུ་བཞི་ཨེ་བསྟད། །
རྗེ་བླ་མའི་ཞོན་རྟ་ཨེ་ཉན། །
སྡེ་ཆེན་པོ་གྲོང་ང་མཐའ་མེད་ཀི །
རོགས་རང་རང་རྩེ་གི་དབང་མེད་གི །
སྡེ་མཐའ་མེད་དབང་མེད་འདི་ནས། །
འུ་གཉིས་ཀ་བསྡད་ན་སྐྱིད་མེད་ཀི །
ས་སྡེ་ཆེན་རྩེ་ར་མིང་ཆེ། །
དེའི་ནང་གི་རོགས་ལོ་དོན་ཚེ། །
རོགས་བྱུང་གི་རིག་རྒྱུ་མེད་ནོ། །
ཁྱོས་གཞན་ནས་རོགས་ལོ་ཨེ་བཙལ། །
རོགས་བཙལ་ནོ་བཟའ་ཚང་ཨེ་ཉན། །
ཁྱོའི་རྒྱབ་ཀི་གོས་ཆེན་འབྲུག་མ་དེ། །
གནའ་དེང་མ་སུ་ཡིས་གོན་ན་གོན། །
ལོ་དེང་སང་མི་གོན་དོན་ཡོད་ཀི །
གོས་རྒྱུ་སྤུན་བར་ན་རྡོལ་ཡོད་ཀི །
ཁྱོད་ཁ་ཁྱམ་བྱི་མོ་ཟེར་གོ་ནོ། །
གནའ་དེང་མ་སུ་ཡ་འགྲོགས་ན་འགྲོགས། །
དུས་དེང་སང་མི་འགྲོགས་དོན་ཡོད་ཀི །
ཁྱོའི་མི་ཁ་རླུང་ང་གྲགས་ཡོད་ཀི ། །
ཨ་ལུང་ཐང་ལ་ཇ་ལུང་ཐང༌། །
ཇ་ལུང་ཐང་ནས་ཇ་ཞིག་སྐོལ། །
ཇ་མགོ་བླ་མས་མ་བཞེས་ན། །
དོན་མེད་བ་རྡོ་བཙུགས་ནི་རེད། །
-
-
ཉ་གསེར་མིག་དར་འོག་ཆུ་འོག་རེད། །
ཉ་དར་ཁ་འབུད་ཁ་དཀའ་མོ་རེད། །
དགུན་བོད་ལོའི་ཙག་ག་བཤོལ་མེད་རེད། །
ཨ་ལུང་སྡེ་ཡ་ཡང་ལུང་སྡེ། །
ཡང་ལུང་སྡེ་ནས་རོགས་ཤིག་བཙལ། །
རོགས་འགྲོགས་ཀི་རྔ་མ་མེད་སོང་ན། །
དོན་མེད་སྤྱི་ཁ་འཁོར་ནི་རེད། །
རོགས་ཆུང་ལོ་ཁ་ཡག་ཚིག་ཡག་རེད། །
ཚིག་སྙན་མོ་བཤད་ཁ་དཀའ་མོ་རེད། །
སྡེ་མྱི་ཁ་འཁོར་ན་བཤོལ་མེད་རེད། །
329



ས་རྒན་གྱའི་རྒོད་མ་སྒལ་རིང་མ། །
དངུལ་དཀར་བོ་བྱིན་ནས་མི་ཁུག་ན། ། །
ནམ་ལངས་དུས་ཇག་པས་འདེད་རྒྱུ་མ། ། །
ས་རུབ་དུས་སྤྱང་གིས་བསྐོར་རྒྱུ་མ། ། །
རི་དཀར་བོ་དུང་གི་རྒྱན་ཆ་ཅན། །
ཐོག་དང་བོ་སྡེ་འདིའི་རྒྱབ་རི་རེད། །
དུས་དེང་སང་མིག་ཀི་རྒྱང་བལྟས་རེད། །
དེ་བསམ་ན་གླེང་ཐོག་གླེང་བཞག་རེད། །
ས་སྡེ་ཆེན་བུ་མོ་མགོ་མཐོ་མ། །
ཚིག་དོན་ཆེན་བཤད་ལེ་མི་ཁུག་ན། །
ནམ་ལངས་དུས་ཁེར་འདུག་ལུས་རྒྱུ་མ། ། །
ས་རུབ་དུས་ཁེར་ཉལ་ལེན་རྒྱུ་མ། །
རོགས་ཆུང་ལོ་དུང་གི་སོ་སྒོ་ཅན། །
ཐོག་དང་བོ་སྡེ་འདིའི་རྩེ་རོགས་རེད། །
དུས་དེང་སང་མིག་ཀི་རྒྱང་བལྟས་རེད། །
དེ་བསམ་ན་གླེང་ཐོག་གླེང་བཞག་རེད། །
རྟ་ར་ར་གོམ་ལག་བདེ་གི ། །
ཞོན་བཏང་ན་བདེ་རྒྱུ་མེད་ཀི །
གོང་རྩུབ་བེ་ཞོན་སྲོལ་མེད་ཀི །
སྟོད་རི་ཆེན་སྒང་གི་ལབ་ཙེ། །
ཐོག་དང་པོ་བསྟོད་ནོ་ང་ཡིན། །
སང་ཕྱིན་ཆད་གཞན་གིས་བསྟོད་ན། །
ངས་ཆུ་ཐག་དུམ་སེ་གཅོད་ལ། །
ངས་སྲོག་ཤིང་སྐེག་སེ་གཅོག་ག །
རོགས་ཆུང་ལོ་ཁ་ཚིག་འཇམ་གི །
འགྲོགས་བཏང་ན་འཇམ་རྒྱུ་མེད་ཀི །
ཞེ་རྩུབ་བེ་འགྲོགས་སྲོལ་མེད་ཀི །
མཛོ་རྒྱ་རིས་སྔོ་རིས་བར་ར། །
རྟོལ་རྭ་འདའ་འདེད་ས་མི་འགྲོ །
འགང་མི་འགྲོ་ཟེར་ནི་མིན་འདྲ། །
མཛོ་རྟོལ་ལི་མི་འདྲ་དཔེ་རེད། །
ས་སྡེ་ཆེན་ཞང་བཟང་ཚ་མོ། །
ཐོག་དང་པོ་རྩེ་རོགས་ང་ཡིན། །
སང་ཕྱིན་ཆད་གཞན་ན་འགྲོགས་ན། །
ངས་འགྲོགས་རྔ་དུམ་སེ་གཅོད་ལ། །
ངས་མི་ཁ་དབུར་སེ་གཏོང་ང་། །
རོགས་སྙིང་མཐུན་ཞེ་མཐུན་བར་ར། །
ཁྱོད་ཁ་འཁྱམས་རོགས་ལོ་མི་ཆུད། །
འགང་མི་ཆུད་ཟེར་ནི་མིན་འདྲ། །
ཁྲེལ་རློམ་པ་མི་འདྲ་དཔེ་རེད། །
ང་ཨ་རིག་ར་ཁྱ་རྒྱུག་ག་དགའ། །
སྟོད་སོག་པོར་ཇག་ག་སོང་ནི་ཡོད། །
རྟ་སྐོར་ཞིག་དེད་ལེ་ཡོང་ནི་ཡོད། །
ས་མགོ་ལོག་གཞུང་གི་ཇག་པ་ཁྱོས། །
རྟ་ལག་ཀི་ལེན་རྒྱུ་དཀའ་མོ་ཡིན། །
330



ང་ཁ་ཁྱམ་བྱི་ལི་རྩེ་ཡ་དགའ། །
ས་སྡེ་ཆེན་གྲོང་ང་སོང་ནི་ཡོད། །
གྲོང་རྩེ་བ་ལ་ལ་བླངས་ནི་ཡོད། །
ས་སྡེ་ཆེན་ཁ་ཁྱམ་བྱི་ལི་ཁྱོས། །
རོགས་ཁ་གིས་གཏོར་རྒྱུ་དཀའ་མོ་ཡིན། ། །
རྟ་མ་རྒྱུག་ཟེར་གི་མ་འདུག །
རྟ་གཞན་པའི་རྒྱུག་རོགས་བྱས་ནོ། །
སྟོད་སྤང་དཀར་ཐང་ནས་རིག་ཀི །
ངའི་ཞེ་མཐུན་ཞང་བཟང་ཚ་མོ། །
རོགས་མ་བཙལ་ཟེར་གི་མ་འདུག །
རོགས་གཞན་པའི་རྩེ་རོགས་བྱས་ནོ། །
སྡེ་མྱི་ཁའི་བར་ནས་གོ་གི །
འབྲུག་ལྗང་ལོ་གནམ་མཐའ་བརྒྱུད་ཤུལ་ནས། ། །
ཁངས་ཁ་བ་འབབ་ཕྱོགས་བལྟས་བཏང་ན། ། །
འབྲུག་ད་རུང་མི་ཐོན་རྒྱུ་ན་བསམ། །
ཁངས་མེད་ལ་རིག་རྒྱུ་མེད་ན་བསམ། །
ང་བྱི་ལི་སྡེ་ཡ་སོང་ཤུལ་ནས། །
རོགས་གཞན་ན་རྩེ་སྲོལ་བལྟས་བཏང་ན། །
རོགས་ད་རུང་མི་ཐོན་རྒྱུ་ན་བསམ། །
ཁྱོད་མེད་ལ་རིག་རྒྱུ་མེད་ན་བསམ། །
རྫ་ཁྱ་ཡག་དཀྱིལ་གི་འབྲོང་མོས། །
རྩྭ་མེ་ཏོག་མིན་ན་མ་ཟོས་ཟེར། །
འབྲོང་རྩི་ཏོའི་ནང་ན་འཇོ་ལོ་ལོ། །
རྩྭ་ཟོས་ནི་མིན་ན་ཆི་ཡིན། །
ས་རིག་རིག་རིག་སྨོན་གཞུང་ནས། །
རྟ་རིག་རིག་གཉིས་ཀར་མ་ཞོན། །
རྟ་མ་ཞོན་ཞོན་ཐལ་ཟེར་ན། །
རྟ་བདག་པོ་བཟང་རུང་གནོད་ཀི །
ངའི་ཆུང་དུས་ཞེ་མཐུན་རོགས་ལོས། །
ང་མེད་དུས་གཞན་ན་མ་རྩེ་ཟེར། །
རོགས་ན་ཟླའི་གྲུབ་ནས་ཡ་ལ་ལ། །
རོགས་རྩེ་ནི་མིན་ན་ཆི་རེད། །
སྡེ་རིག་རིག་རིག་སྨོན་གཞུང་ནས། །
རོགས་རིག་རིག་ཚང་མར་མ་རྩེ། །
རོགས་མ་རྩེ་རྩེ་ཐལ་ཟེར་ན། །
ཞེ་མཐུན་རུང་སེམས་མ་གནོད་ཀི །
ས་སྟོད་ཕྱོགས་སྟོད་ཀི་ཁྱམ་པ། །
རྟ་མེད་ན་སྟོད་ལ་མ་ཡོང་། །
ངའི་ཚེ་གཅིག་བློ་རྟར་མ་ཞོན། །
རྟ་དེ་ཡི་རྟ་བདག་ང་ཡིན། །
དེ་ཡིན་རུང་ཞོན་རྒྱུ་ཟེར་ན། །
སྒ་ཐང་ང་འཕེན་རེས་བྱེད་ལ། །
ངའི་བློ་རྟ་གྱི་ལིང་གྱོ་རྒྱ། །
ས་སྡེ་ཆེན་ཁ་ཁྱམ་རོགས་ལོ། །
331



རོགས་ས་ནས་ཁོ་ཐག་ཆོད་ཐལ། །
ཁྱིམ་ཆུང་མའི་མིག་ག་བསྟན་ཐལ། །
རོགས་མེད་ན་གྲོང་ང་མ་ཡོང་། །
ངའི་ཚེ་གཅིག་བཟའ་བར་མ་འགྲོགས། །
རོགས་དེ་ཡི་བདག་པོ་ང་ཡིན། །
དེ་ཡིན་རུང་འགྲོགས་རྒྱུ་ཟེར་ན། །
གོས་རྒྱབ་ནས་བཤུ་རེས་བྱེད་ལ། །
དངུལ་དཀར་བོས་ཉོས་གི་ཁྱ་རིང་བོའུ། །
ཁྱོའི་ལས་ཀ་བོའུ་རྡེའུ་འཕེན་རྒྱུ་རེད། །
ཁྱོས་གསོད་རྒྱུ་ཤྭ་རྭ་བཅུ་ལག་རེད། །
གྲི་རྣོན་པོས་ཤཱ་རྭ་ཆོད་འདུག་འདི། །
བོའུ་ཁྲ་རིང་མ་བབ་ལྷག་པ་རེད། །
བྱ་ཁུ་ལོ་བློ་སེམས་ཉིས་འགལ་ཅན། །
ས་རྒྱ་གར་ཕྱི་ཕྱོགས་ཕྱི་ནས་གྲགས། ། །
ནང་རྒྱ་རྫོང་ནང་ཕྱོགས་ནང་ནས་གྲགས། །
སྐད་འགགས་ཀི་བར་ར་གྲག་གྲག་གེ ། །
ནགས་རྒྱ་རྫོང་དཀྱིལ་ནས་ཐོལ་སེ་བཏང་། །
སྡོང་ཡལ་གའི་མགོ་ནས་ཅལ་སེ་ལྷུང་། །
རྒྱུ་བྱིན་ནས་ཉོས་གི་ཆུང་མ་ཁྱོད། །
ཁྱོའི་ལས་ཀ་ལྕི་ལས་འདམ་ལས་རེད། །
ཁྱོས་གཅེས་རྒྱུ་ཨ་ནེ་ཨ་མྱེས་རེད། །
ཕོ་ང་གི་རོགས་པ་བཙན་འདུག་འདི། །
ཁྱོད་ཆུང་མར་མ་བབ་ལྷག་པ་རེད། །
ཁྱིམ་བཟའ་བ་བློ་རྩེ་ཉིས་འགལ་ཅན། །
ཁྱིམ་ཆུང་མའི་ཕྱི་ཕྱོགས་ཕྱི་ནས་རྩེ། །
རོགས་ན་ཟླའི་ནང་ཕྱོགས་ནང་ནས་རྩེ། །
སྐད་འགགས་ཀི་བར་ར་རྩེ་རྩེ་ཡེ། །
གླེང་མྱི་ཁ་ཁ་ནས་ཐོལ་སེ་བཏང་། །
ནང་ན་ཟླའི་སྔོན་ནས་འུར་སེ་སོང་། །
ཝ་དམར་བོའི་གྱ་ཁ་བསམ་མེ། །
ཤྭ་ཕོ་ཆེན་རྫ་ནས་མ་བདའ། ། །
ཝ་དམར་བོའི་གྲ་ཁ་ལོག་ཐལ། །
ཝ་ས་ནས་ཁོ་ཐག་ཆོད་ཐལ། ། །
ཤྭ་ཡུ་མོའི་མིག་ག་བསྟན་ཐལ། །
ཇག་འཁྱམས་པ་ཁ་སྟོང་མགོ་སྟོང་ཁྱོད། །
རྟ་འདོ་བ་བླ་མེད་གོམ་མེད་བཅོས། ། །
སྒ་རིན་ཆེན་ཡིན་རུང་ལམ་ནས་བསྒྱུར། །
ད་འགྱོད་རུང་རང་གིས་ལས་ནོ་རེད། །
ངོ་ཚ་རུང་ཁྱོད་གི་ཉོས་ནི་རེད། ། །
རོགས་ཁ་ཡག་བྱི་མོ་འགྲོགས་གེ །
ཁྱིམ་ཆུང་མར་ཁ་ཡ་མ་བྱས། །
རོགས་བྱི་མོས་ཁྲེལ་མེད་བྱས་ཐལ། །
སྟག་ཤ་ར་ཁ་སྟོང་མགོ་སྟོང་ཁྱོད། །
ཁྱིམ་ཆུང་མར་ཁ་ལོག་ཚིག་ལོག་བརྒྱབ། །
ཤ་ཆད་པའི་བུ་ཕྲུག་ཤ་ར་བརྒྱབ། །
ད་འགྱོད་རུང་རང་གིས་ལས་ནོ་རེད། །
332



ངོ་ཚ་རུང་ཁྱོད་གི་ཉོས་ནི་རེད། །
ས་སྟོད་ཕྱོགས་སྤང་དཀར་ཀླད་ནས། །
ཁྱོད་རྟ་རྫིས་ཤེས་རྒྱུ་ཞིག་ག །
རྟ་གང་ཡིན་ཞོན་རྒྱུ་མ་ཟེར། །
ལམ་སྐྱ་མོར་ཆ་རྒྱུས་མེད་ན། །
རྒྱུག་གོམ་པ་ལེན་གི་མ་འདུག །
ནགས་ལྗང་ལོ་སྡོང་བོའི་མགོ་ནས། །
བྱ་ཡག་པ་ཁུ་བྱུག་སྔོན་མོ། །
བྱ་འཕུར་ཁ་ཐེངས་གསུམ་གྲགས་ནོ། །
ཁོག་དོག་ཀི་ཁ་ཏ་ནག་ཆུང་། །
ཁྱོས་ཧ་བོ་ཟེར་གི་མ་འདུག །
བྱ་འཕུར་ཁ་གྲགས་ནི་ཞིག་ཀིས། །
སྡོང་རྩ་བ་ལོག་ནི་མ་རེད། །
ས་སྨད་ཕྱོགས་སྡེ་ཆེན་གྲོང་ནས། །
མ་བུ་མོས་ཤེས་རྒྱུ་ཞིག་ག །
རོགས་གང་ཡིན་རྩེ་གི་མ་འདུག །
རོགས་ཆུང་ལོར་ཆ་རྒྱུས་མེད་ན། །
ཚིག་རང་ང་བཤད་ཀི་མ་འདུག །
ས་སྡེ་ཆེན་ཕ་བཟང་བུ་ཚ། །
སྨན་བུ་མོ་ལམ་འགྲོ་ཞིག་ག །
ཁ་བགད་ལེ་ལ་ལ་བླངས་ནོ། །
ཁོག་དོག་ཀི་རྒྱུ་བྱིན་ཆུང་མ། །
ཚིག་ཁ་ལོག་བཤད་ཀི་མ་འདུག །
རོགས་འགྲོ་ཁ་རྩེ་ནི་ཞིག་ཀིས། །
ཁ་གཏོར་རེ་ཁྲིད་ནི་མ་རེད། །
བྱ་ངང་སྐྱ་ངང་དམར་གཉིས་ཀ །
གྱོད་འཕེན་ནོ་གསེར་མིག་ཉ་ཡིན། །
བྱ་གཉིས་ཀས་གཤོག་འཛིང་མ་བྱེད། །
ནང་བྱ་བརྒྱའི་མིག་ག་མ་སྟོན། །
མཛོ་དཀར་ཁྲ་རྒྱ་ཁྲ་གཉིས་ཀ །
ཇ་ལན་ཆེན་རྩོད་ཀི་མ་འདུག །
ཇ་ལན་ཆེན་འཁུར་རྒྱུ་མེད་ན། །
མཛོ་ཚོང་ང་འགྲོ་རྒྱུ་མིན་ནེ། །
སྨན་ཅོ་ཐོགས་བུ་མོ་གཉིས་ཀ །
གྱོད་འཕེན་ནོ་ཁ་ཁྱམ་བུ་ཡིན། །
རོགས་གཉིས་ཀས་མྱི་རྩོད་མ་བྱེད། །
ཕྱི་སྡེ་བའི་མིག་ག་མ་སྟོན། །
བུ་མིང་ཆེན་དོན་ཆེན་གཉིས་ཀ །
མ་ཁྲེལ་མེད་རྩོད་ཀི་མ་འདུག །
མ་ཁྲེལ་མེད་གྲོང་ན་མེད་ན། །
ཁྱོད་གཉིས་ཀ་འདུག་རྒྱུ་མིན་ནེ། །
ཁྱོད་འཛམ་གླིང་ཉི་མ་སེར་བོ། །
ཁྱོད་སྤྲིན་ཡོག་འགྱུ་གི་མ་འདུག །
ཁྱོད་སྤྲིན་ཡོག་འགྱ་རྒྱུ་ཡིན་ན། །
ཁྱོད་དང་པོ་ཤར་རེ་ཅི་བྱེད། །
333



རོགས་ཆུང་ལོ་སྙིང་ལ་རྗེ་བོ། །
ཁྱོད་མི་ཁ་རྒྱུག་ཀི་མ་འདུག །
ཁྱོད་མི་ཁ་རྒྱུག་རྒྱུ་ཡིན་ན། །
ཁྱོད་དང་པོ་འགྲོགས་གེ་ཅི་བྱེད། །
ཤ་ཡུ་མོ་རྫ་ལུང་ཉུག་ན། །
བོའུ་ཁྲ་རིང་ཁ་ནས་ཤི་གི །
རྭ་ཆ་བརྒྱད་ལེན་རྒྱུ་མེད་རུང་། །
ཤ་བསད་ནོ་གྲངས་ཀ་བརྩི་རྒྱུ། །
སྟོད་དབུས་གཙང་ཕྱི་སྐོར་ནང་སྐོར་རེད། ། །
ནང་བསྐོར་ན་ལྷ་རིགས་དག་དག་རེད། ། །
ལྷ་མཇལ་འདང་ཡིད་ན་མེད་ན། །
ཕྱག་དད་པས་ཐོད་པ་མི་གཏུག །
སྨན་བུ་མོ་སྡེ་རི་བརྒྱུད་ན། །
བུ་ང་གི་རོགས་ག་འཛིན་གི །
འདང་ཞེ་རྩིས་ལེན་རྒྱུ་མེད་རུང༌། །
རོགས་འགྲོགས་གི་གྲངས་ཀ་བརྩི་རྒྱུ། །
སྡེ་ཆེན་པོ་ཕྱི་སྐོར་ནང་སྐོར་རེད། །
ནང་བསྐོར་ན་ན་ཟླ་དག་དག་རེད། །
རོགས་རྩེ་འདངཡིད་ན་མེད་ན། །
ཁ་བགད་ལེ་ཚིག་གསུམ་མི་བཤད། །
རྒོད་ཐང་དཀར་སྙིང་ལ་རྗེ་བོ། །
དགུང་སྔོན་པོ་རིག་གེ་འཕུར་ཐལ། །
གླག་རོགས་པོ་བྲག་དམར་ཐེམ་ནས། །
ཁྱོད་རེ་བ་བྱས་ནོ་སྟོང་ང་རེད། །
བུ་རང་གི་བློ་རྟ་ཡོད་ཡོད་ལ། །
རྟ་གཞན་ནས་བཙལ་རྒྱུ་ཟེར་ན། །
སྟོད་ ཀ་པ།་ཁྱིམ་པའི་བྱ་བཙོག །
མཐའ་རྔ་མ་བློ་རྟ་མ་དགོས། །
རྟ་ཞིག་ག་ཞོན་ས་མེད་ཀི །
རོགས་ཆུང་ལོ་སྙིང་ལ་རྗེ་བོ། །
སྨན་བུ་མོ་འགྲོགས་གེ་བུད་ཐལ། །
ཁྱིམ་ཆུང་མ་ཁྱིམ་ནས་སྒུག་གེ ། །
ཁྱོས་རེ་བ་བྱས་ནོ་སྟོང་ང་རེད། །
བུ་རང་གི་ཆུང་མ་ཡོད་ཡོད་ལ། །
རོགས་གཞན་ནས་བཙལ་རྒྱུ་ཟེར་ན། །
སྡེ་ཁ་འཁྱམས་བྱི་ལིའི་བྱ་བཙོག ། །
མཐའ་རྔ་མ་ཆུང་མ་མ་གཏོགས། །
རོགས་གཞན་ན་འགྲོག་ས་མེད་ཀི །
ས་སྟོད་ཕྱོགས་ཡུལ་གི་འཁྱམས་པ་ཁྱོད། །
ངས་མ་ཁོག་སྤང་དཀར་ཀླད་ལ་སོང་། །
ཁ་མ་བླངས་ཨ་རིག་ར་ཁྱ་ཉོས། །
ཁྱོའི་ཚེ་གཅིག་བློ་རྟ་ཉན་རྒྱུ་རེད། །
རོགས་ཆུང་ལོ་ཁྲེལ་མེད་བློ་མེད་ཁྱོད། །
ངས་མ་ཁོག་སྡེ་ཆེན་གྲོང་ང་སོང་། །
334



ཁ་མ་བླངས་ཁྱ་ཁྱམ་རོགས་ལོ་འགྲོགས། །
ཁྱོའི་ཚེ་གཅིག་བཟའ་ཚང་ཉན་རྒྱུ་རེད། །
གནས་མ་སོང་བུ་མོ་ཁ་མཁས་མ། །
ཕྱི་འཇིག་རྟེན་འཁོར་བ་འཛིན་ས་ནས། །
གནས་མ་འགྲོ་ཟེར་ན་མི་འདོད་་ཀི །
ཤ་ཆད་ཀི་བུ་ཕྲུག་འདང་ཆེན་གོ ། །
སྡུག་མ་ཕབ་བསྡད་ན་མི་ཆོག་ནི། །
བྱ་ཁུ་ལོའི་གསུང་ང་གསུང་ལྡན་གི །
བྱ་གྲགས་སྲོལ་བཤད་ན་སྙིང་འཕར་གི ། །
གསུང་བརྗོད་སྲོལ་བཤད་ན་ངོ་ཚ་གི །
ཁྱིམ་ཆུང་མའི་ཚིག་ག་ཚིག་ལྡན་གི །
ཚིག་རྩུབ་མོ་བཤད་ན་སྙིང་འཕར་གི །
ང་སྐྱུར་སྲོལ་བཤད་ན་ངོ་ཚ་གི །
རྟ་མེད་ལ་ལམ་ནས་ལུས་རུང་། །
བོང་སྐྱ་ལི་ཞིག་ག་མི་ཞོན། །
དེར་ཞོན་ན་བྱང་ལམ་མི་ཆོད། །
བོང་སྐྱ་ལི་ཞོན་ནས་སྟོད་ལ་སོང་། །
རྟ་གང་མང་ཞོན་རྒྱུ་མེད་ནི་མིན། །
དྲེལ་སྨུག་ཆུང་ཞིག་ཀི་ཨ་ཕ་ཡིན། །
ང་དེ་ཡིས་འགལ་རོགས་མ་ཆོད་ནི། །
རོགས་མེད་ལ་ཁེར་མོ་ལུས་རུང་། །
བུ་ཁྱམ་པ་ཞིག་ག་མི་འགྲོགས། །
དེར་འགྲོགས་ན་མི་ཁ་མི་འཁུར། །
རྟ་མེད་ན་བོང་བུར་ཞོན་གི་འདུག །
སྡུག་ཐུག་ན་སྒ་ཆ་བསྟོད་ཀི་འདུག །
རྟ་ཡོད་ཀི་བསམ་པ་འཛིན་གི་འདུག །
ངས་ཆུང་མ་ཁྲིད་ལེ་སྡེ་ཡ་སོང་། །
རོགས་གང་མང་རྩེ་རོགས་མེད་ནི་མིན། །
བུ་སྟག་འདྲ་ཞིག་ཀི་ཨ་མ་ཡིན། །
ང་དེ་ཡིས་འགལ་རོགས་མ་ཆོད་ནི། །
རོགས་མེད་ན་རྒྱ་མོར་འགྲོག་ཀི་འདུག །
སྡུག་ཐུག་ན་རྒྱ་སྐད་བཤད་ཀི་འདུག །
རོགས་ཡོད་ཀི་བསམ་པ་འཛིན་གི་འདུག །
ཇག་མ་སོང་བུ་ཆུང་ཡ་ལ་བོ། །
ཕྱི་རྟ་བརྒྱ་རྟ་མང་འཚོགས་ས་ནས། །
རྟ་མ་རྒྱུག་ཟེར་ན་མི་འདོད་ཀི ། །
རིན་གོང་ཆེན་གསེར་སྒ་ལྷ་བཞི་བོ། །
བཅག་མ་བཏང་བསྡད་ན་མི་ཆོག་ནི། །
ལུག་འཚོ་ན་གཡང་དཀར་ལུག་འཚོས། །
སྤྱིར་བོད་པ་འབྲོག་པའི་དཔེ་རེད། །
དགོ་རྨིག་རིལ་འུར་ཆས་བརྒྱབ་ན། །
ཁྱོད་གླེན་པ་ཟེར་རྒྱུ་མ་གཏོགས། །
དགོ་སྒོ་ཟོག་ཟེར་ནི་མ་རེད། །
335



རོགས་འགྲོག་ན་ཕ་བཟང་བུར་འགྲོགས། །
སྤྱིར་བོད་པ་འབྲོག་པའི་དཔེ་རེད། །
སྒར་དགོན་པའི་ཨ་ཁུར་འགྲོགས་ན། །
ཁྱོད་གླེན་མ་ཟེར་རྒྱུ་མ་གཏོགས། །
ཁྱིམ་བཟའ་བ་ཟེར་ནི་མ་རེད། །
མིང་ཆེན་དོན་ཆེན་གཉིས་ཀ །
མཉམ་གཅིག་ག་གྲོང་གི་ཐུག་གེ །
གྱབ་གཅིག་ག་འདུག་དབང་མེད་ནོ། །
ནང་དྲིན་ཆེན་ཕ་མའི་བཀའ་རེད། །
ལུག་རྫ་མགོའི་གྱེན་ན་འཚོ་ནོ། །
ང་ལུག་རྫི་རྒད་པོའི་དཔེ་རེད། །
མར་རྡོ་ལུང་ཐུར་ར་འདེད་ནོ། །
ང་ལུག་རྫི་མེད་ཀི་རྟགས་རེད། །
བྱ་ཚང་ངེ་འདུག་རྒྱུ་དེ་རེད། །
དགུང་ཉི་མ་དགུང་ན་དལ་ལ་ལ། །
འོད་སེར་པོ་ས་ན་ས་ལ་ལ། །
ཁྱོད་འགྱ་རྒྱུ་ཡོད་ནོ་མ་ཤེས་ཐལ། །
ཁྱོད་འགྱ་རྒྱུ་ཡོད་ནོ་ཤེས་རྒྱུ་ན། །
གངས་དཀར་པོ་ཉི་རྩེ་བརྒྱབ་བེ་ཅི། །
རོགས་བྱི་ལི་བྱི་མོ་འགྲོགས་ནོ། །
ཕྱི་འཇིག་རྟེན་སྣང་བའི་དཔེ་རེད། །
རིགས་མེད་ལ་རོགས་ག་འགྲོགས་ནོ། །
རོགས་རོགས་མེད་ཡིན་ནིའི་རྟགས་རེད། །
བྱ་ཚང་ངེ་འདུག་རྒྱུ་དེ་རེད། །
རོགས་ཆུང་ལོ་སྡེ་ན་དལ་ལ་ལ། །
ཚིག་སྙན་མོ་ཁ་ན་ས་ལ་ལ། །
རོགས་འགལ་རྒྱུ་ཡོད་ནོ་མ་ཤེས་ཐལ། །
རོགས་འགལ་རྒྱུ་ཡོད་ནོ་ཤེས་རྒྱུ་ན། །
ཚིག་སྙན་མོ་རོགས་ལོར་བཤད་ལེ་ཅི། །
ཁྱོད་འཛམ་གླིང་ཉི་མ་མིང་ཆེན་རེད། །
ང་བཅོ་ལྔའི་དུང་ཟླ་དོན་ཆེན་རེད། ། །
མིང་ཆེན་དོན་ཆེན་གཉིས་ཀ ། །
མཉམ་གཅིག་ག་དགུང་གི་ཤར་རེ། །
གྲུབ་གཅིག་ག་འགྱ་དབང་མེད་ནོ། །
ཕྱི་འཇིག་རྟེན་འཁོར་བའི་བཀའ་རེད། །
ཞིང་མགོ་མའི་མགོ་མ་རྨོ་དུས། །
ལོ་ཅི་འདྲ་སྐྱེས་མོད་འདོད་ལ། །
ཟླ་དགུ་བའི་བད་ནག་བརྒྱབ་ན། །
ལོ་དེང་མའི་ཚད་ན་མེད་ཀི །
རོགས་མགོ་མའི་མགོ་མ་རྩེ་དུས། །
ཞེ་ཅི་འདྲ་མཐུན་མོད་འདོད་ལ། །
གཏམ་མི་ཁ་སྡེ་ནས་འུར་དུས། །
ཞེ་དེང་མའི་ཚད་ན་མེད་ཀི །
ཁྱོད་ཕ་བཟང་བྱི་ལི་མིང་ཆེན་རེད། །
ང་ཞང་བཟང་ཚ་མོ་དོན་ཆེན་རེད། །
336



བྱ་ཡར་འཕུར་བརྒྱ་ལ་མར་འཕུར་སྟོང་། །
བྱ་ཡར་འཕུར་བརྒྱ་ལ་འདྲི་དུས་ན། །
བྱ་བྱ་མང་གྲུབ་ན་སྐྱིད་ཀི་ཟེར། །
སྒྲོ་སྒྲོ་མང་གྲུབ་ནས་འཚམས་གི་ཟེར། །
བྱ་ང་ཚོ་སེམས་ནས་བརྗེད་སོང་ཟེར། །
རྟ་འདོ་བ་སྙིང་ལ་རྗེ་བོ། །
རྟ་ཞོན་འདོད་མེད་ནི་མིན་འདྲ། །
རྟ་འདོ་བའི་རྟ་གོང་རྩུབ་ཀི །
ལམ་སྐྱ་མོ་རྡོ་འཕྲང་དོག་ཀི །
དེ་ཡིན་ནས་ཞོན་ཐབས་དཀའ་གི །
རོགས་ཡར་འགྲོ་བརྒྱ་ལ་མར་འགྲོ་སྟོང་། །
རོགས་ཡར་འགྲོ་བརྒྱ་ལ་འདྲི་དུས་ན། །
རོགས་ན་ཟླའི་གྲུབ་ན་སྐྱིད་ཀི་ཟེར། ། །
ཁའི་དུང་སོ་གྱིག་གེ་འཚམས་གི་ཟེར། །
རོགས་ང་ཚོ་སེམས་ནས་བརྗེད་སོང་ཟེར། །
རོགས་ཆུང་ལོ་སྙིང་ལ་རྗེ་བོ། །
རོགས་རྩེ་འདོད་མེད་ནི་མིན་འདྲ། །
རོགས་ཁྱོད་ཚོའི་ཞེ་ཁོང་དོག་ཀི ། །
སྡེ་ཆེན་པོའི་མི་ཁ་བཙན་གི ། །
དེ་ཡིན་ནས་རྩེ་ཐབས་དཀའ་གི །
ཆོས་དམ་པའི་ཆོས་ལ་སྟོན་པའི་ཆོས། །
སྟོན་པའི་ཆོས་ཀི་དོན་ཆེད་ལ། །
སྟོད་དབུས་གཙང་བླ་མར་ཁ་འགལ་བྱས། །
ནང་བན་ཆུང་མང་བོར་གཏིང་འགལ་བྱས། །
ཁྱོད་སྟོན་པའི་ཆོས་ལ་དོན་མེད་ན། །
ངས་བླ་མའི་ཞལ་ངོར་ཅི་ཡིས་བལྟ། །
ནང་བན་ཆུང་གྱབ་བ་ཅི་ཡིས་འགྲོ །
ཝ་དམར་པོའི་གྲ་ཁ་བསམ་མེ། །
མེ་དམར་པོར་ཁ་ལག་མ་སྲོས། །
ཝ་དམར་པོའི་འགྲོ་རོགས་རླུང་རེད། །
མེ་དམར་པོར་འཛེམ་ནོ་ཁིས་རེད། །
རོགས་ཆུང་ལོའི་ཞེ་འདང་བསམ་མེ། །
ནང་ན་ཟླ་ཚིག་གསུམ་མ་བཤད། ། །
མ་ཁྱོད་ཚོའི་འགྲོ་རོགས་གཞན་རེད། །
ཚིག་གཞན་ན་མ་བཤད་ཁིས་རེད། །
ཁ་མཐུན་རོགས་ལ་ཞེ་མཐུན་རོགས། །
ཁ་མཐུན་རོགས་ཀི་དོན་ཆེད་ལ། །
དྲིན་ཆེན་ཕ་མར་ཁ་འགལ་བྱས། །
ཞེ་མཐུན་རོགས་ལོར་གཏིང་འགལ་བྱས། །
ཁྱོད་ཁ་མཐུན་རོགས་ལོར་དོན་མེད་ན། ། །
ངས་ཕ་མའི་ངོ་ལ་ཅི་ཡིས་བལྟ། །
ནང་ན་ཟླའི་གྲུབ་བ་ཅི་ཡིས་འགྲོ །
ས་སྟོད་ཀི་ཟལ་མོ་ནགས་ནས། །
འབྲུ་ཤུག་རྩེ་བརྒྱ་སྔོ་ལོ། །
ནགས་བསམ་མེ་སྐྱེས་ནི་མིན་ན། །
ཁྱོད་གསང་ངེ་སྐམ་དོན་མེད་ཀི །
337



| ང་དེ་ནས་བྱ་ལ་ཡིད་ཆད་ཀི །
ས་སྨད་ཀི་སྡེ་ཆེན་གྲོང་ནས། །
ཁ་ཚིག་ཡག་ཕ་བཟང་བུ་ཚ། །
རོགས་བསམ་མེ་ཡོང་མིན་ན། །
ཁྱོད་གསང་ངེ་འགྲོ་དོན་མེད་ཀི །
རྨ་ཕ་རིའི་སྡེ་བ་སྡེ་ཡག་གོ །
དེ་ནང་གི་རོགས་ལོ་ཚིག་ཡག་གོ །
ཁྱིམ་བཟའ་ཚང་ཞིག་ཀི་བསམ་པ་ཡོད། །
དེ་བསམ་པ་ཡོད་རུང་མི་རྩེ་གི །
ང་དེ་ནས་རོགས་ལོར་ཡིད་ཆད་ཀི །
ཤར་རྨ་རྒྱལ་འབྲུག་ཆུང་མི་རློམ་གི ། །
ཤར་རྨ་རྒྱལ་འབྲུག་ཆུང་རློམ་རྒྱུ་ན། །
འབྲུག་འགྲོ་ཁར་མ་འགྲོ་མི་ཟེར་གི །
ཆར་ལོས་འབབ་ཙམ་ཞིག་མི་བཤད་ཀི །
ས་སྡེ་ཆེན་བྱི་མོ་མི་རློམ་གི །
ས་སྡེ་ཆེན་ཞི་མོ་རློམ་རྒྱུ་ན། །
རོགས་འགྲོ་ཁར་མ་འགྲོ་མི་ཟེར་གི །
རོགས་ལོས་ཐུག་ཙམ་ཞིག་མི་བཤད་ཀི །
ས་རིག་ཀི་རིག་སྨོན་གཞུང་ནས། །
རྟ་མང་རབ་ཟེར་རེ་བཤད་ཀི །
སྲབ་བཟུང་ངེ་འཛིན་གི་སོང་ན། །
ཤ་དྲིག་ན་ཡོད་ནི་རྟ་མེད་ཀི ། །
ང་ཤ་མེད་རྟ་ལ་ཞོན་རག་ཀོ །
སེམས་ཁོ་ཐག་ཆོད་ནོ་རྐང་ཐང་རེད། །
འབྲུག་གྲགས་ནོ་ངར་སྐད་ཆེ་གི །
ཆར་བབས་ནོ་དག་དག་མེད་ཀི །
གནམ་ཐང་རྒྱུ་ཡིན་ན་ཐང་གི །
སྡེ་ཆེན་པོའི་རྩེ་རའི་གྲོང་ནས། །
རོགས་མང་རབ་ཟེར་རེ་བཤད་ཀི །
ཚིག་བཤད་ལེ་རྩེ་གི་སོང་ན། །
གླུ་ཡོད་ནི་རོགས་ལོ་མེད་ཀི །
ང་གླུ་མེད་རོགས་ལ་རྩེ་རག་ཀོ །
སེམས་ཁོ་ཐག་ཆོད་ནོ་ཁེར་འདུག་རེད། །
ཚིག་བཤད་ནོ་ང་རྒྱལ་ཆེ་གི །
ཚིག་སྔར་བཤད་སྟེང་ན་མེད་ཀི །
རོགས་འགལ་རྒྱུ་ཡིན་ན་ཐང་གི །
རྨ་ཕ་རིའི་ལྕང་ལོ་སྔོ་ཡག་ཀོ །
དེ་ནང་གི་ཁུ་བྱུག་གསུང་ཡག་ཀོ །
ང་ལྷ་བྱ་ཞིག་ཀི་བསམ་པ་ཡོད། །
དེ་བསམ་པ་ཡོད་རུང་མི་གྲགས་ཀི །
338
རྟ་ཆ་རྒྱུས་མེད་ནི་ཞིག་ཀིས། །
རྟ་འདོ་བའི་ལོ་རྒྱུས་མ་བཤད། །
རྟ་འདོ་བ་ནམ་མཁའི་འབྲུག་རེད། །
འབྲུག་བཟུང་ངེ་ཞོན་མཁན་སུ་ཡིན། །



རོགས་ཆ་རྒྱུས་མེད་ནི་ཞིག་གིས། །
རོགས་ཆུང་ལོའི་ལོ་རྒྱུས་མ་བཤད། །
རོགས་ཆུང་ལོ་རྗེ་བཙུན་ལྷ་རེད། །
ལྷ་འགྲོགས་གེ་རྩེ་མཁན་སུ་ཡིན། །
སྟོད་རྨ་རྒྱལ་སྲིད་པའི་གངས་རྒན། །
གངས་བསྐལ་བ་གཅིག་ག་མ་ཞུ་ཐལ། །
ད་གངས་རི་ཞུ་འགྲོ་མི་འདོད་ཀི །
ངའི་གནའ་འགྲོགས་གནའ་མྱི་སྨུག་པོ། །
ཚེ་གཅིག་ག་ཁྲེལ་མེད་མ་བྱས་ཐལ། །
ད་རྒྱུ་འབྲས་སྣོག་འགྲོ་མི་འདོད་ཀི །
སྟོད་རི་ཆེན་མགོ་གི་སྨུག་པ། །
འདི་དབྱར་གསུམ་ཆར་བ་ཡིན་ན། །
ངས་གཞའ་ཡིས་ཆུ་ལཱ་ལོས་གོན། །
དེ་དགུན་གསུམ་ཁངས་སྐྱ་ཡིན་ན། །
གཞའ་དགོས་ནི་ལོ་རབ་མེད་ཀི །
ང་སྐྱེ་བ་གཅིག་ག་དཀར་ནོ། །
གངས་དཀར་ཤ་ཁ་མས་འདུག་ནོ། །
སྟོད་རི་ཆེན་མགོ་གི་གངས་རེད། །
གངས་དཀར་པོ་ཉི་མས་ཞུ་ན། ། །
རི་མཐོ་རུང་སེམས་མ་གནོད་ཀི །
ས་སྡེ་ཆེན་ཁ་ཡ་ན་ཟླ། །
ཁྱོད་ཚེ་གང་རྩེ་རོགས་ཡིན་ན། །
ང་གཞའ་ཡིས་རོགས་ལོར་ལོས་ཐུག །
ཁྱོད་ཁ་ཁྱམ་བུ་ཚ་ཡིན་ན། །
གཞའ་དགོས་ནི་ལོ་རབ་མེད་ཀི །
ང་སྐྱེ་བ་གཅིག་ག་དུངས་ནོ། །
ཞེ་དུངས་པ་ཁ་མས་འདུག་ནོ། ། །
ལོ་བཅོ་ལྔའི་སྟེང་གི་རོགས་རེད། །
གཏམ་མི་ཁ་གླིང་ང་གྲགས་ན། ། །
ཞེ་མཐུན་རུང་སེམས་མ་གནོད་ཀི །
རེ་བཞག་ཀི་ཨ་འཇམ་ཚ་རུ། །
རེ་བཞག་ནོ་ཚོད་ཀི་མ་གོན། །
རེ་མ་བཞག་མ་མོ་གྲ་སླག །
དགུན་བཅུ་བ་གར་སོང་མ་ཤེས། །
རེ་བཞག་ཀི་ཞེ་མཐུན་ཆུང་ལོ། །
རེ་བཞག་ནོ་ཚོད་ཀི་མ་རྩེ། །
རེ་མ་བཞག་ཁ་ཡ་ན་ཟླ། །
གཏམ་མི་ཁ་གར་སོང་མ་ཤེས། །
རྩ་ར་བ་བསྐོར་ནོ་ང་ཡིན། །
རྩྭ་རྩྭ་རྐང་མེད་ནི་མིན་འདྲ། །
ལུག་ཐང་ང་བསྐྱིལ་གྲངས་མང་ན། །
ང་ཡིན་ནི་ཁ་ན་མེད་ཀི །
རྟ་སྲབ་བ་དཀྱུ་ནོ་ང་ཡིན། །
སྲབ་མགོ་ལོང་མེད་ནི་མིན་འདྲ། །
339



རྟ་ལྷས་ནས་འདོག་གྲངས་མང་ན། ། །
ང་ཡིན་ནི་ཁ་ན་མེད་ཀི ། །
ནང་ན་ཟླ་ཁ་མེད་ཚིག་མེད་བྱས། །
ཡུལ་ཕ་མར་བློ་མེད་ཁྲེལ་མེད་བྱས། །
མནའ་བསྐྱལ་གི་ཉེས་པ་བཤད་ནི་མིན། །
ལས་རྒྱུ་འབྲས་སེམས་ན་བརྗེད་ཀི་མེད། །
རོགས་ཚིག་ག་བསྐོར་ནོ་ང་ཡིན། །
ཚིག་བློ་གཏོད་མེད་ནི་མིན་འདྲ། །
རོགས་གཞན་ན་རྩེ་གྲངས་མང་ན། །
ང་ཡིན་ནི་ཁ་ན་མེད་ཀི ། །
དགུང་ཉི་མ་ཚང་ནས་ཤར་དུས། །
རི་གང་མཐོར་ཤར་ནོ་དཔེ་རེད། །
དགོང་ཕྱི་དྲོ་ཚང་ང་འགྱ་དུས། །
རི་གང་ཡིན་མགོ་ལ་ཤར་གི །
དེ་ཡིན་ན་ཉི་མ་ཡིད་ཆད་ཀི །
བྱ་ངང་བ་བྲག་ནས་འཕུར་དུས། །
བྲག་ཐེམ་པ་མི་བརྗེད་ཁས་བླངས། །
ཚང་དྲོན་པོ་མི་བསྐྱུར་མནའ་བསྐྱལ། །
ས་དེང་སང་མཚོ་ཆེན་ཁ་ནས། །
མནའ་དེ་ཚོ་ཟོས་བཏང་ཨེ་ཆོག །
དེ་ཟོས་ལེ་ཐར་བ་ཨེ་ཡོད། །
རོགས་ཆུང་ལོ་གྲོང་ནས་རྩེ་དུས། །
རོགས་རྩེ་བ་རྩེ་ནོ་དཔེ་རེད། །
རོགས་དགའ་ལོ་སྡེ་ཡུལ་བརྒྱུད་དུས། །
རོགས་སུ་ཡིན་མེད་ལ་འགྲོགས་ཀི །
དེ་ཡིན་ན་དགའ་ལོ་ཡིད་ཆད་ཀི ། །
རོགས་ཁྱོད་ཚོ་སྡེ་ནས་རྩེ་དུས། །
ཚིག་བཤད་ནོ་མི་བརྗེད་ཁས་བླངས། །
སྨན་བུ་མོ་མི་བསྐྱུར་མནའ་བསྐྱལ། །
ས་དེང་སང་གཞན་སྡེ་གྲོང་ནས། །
མནའ་དེ་ཚོ་ཟོས་བཏང་ཨེ་ཆོག །
དེ་ཟོས་ལེ་ཐར་བ་ཨེ་ཡོད། །
རྫ་ཁྱ་ཡག་ཤྭ་བོའི་དོན་ཆེད་ལ། །
རྟ་འདོ་བ་ཤ་མེད་ཤུལ་མེད་བྱས། །
བོའུ་རྭ་རིང་ནངས་འཕེན་དགོང་འཕེན་བྱས། །
ཤྭ་བསད་ཀི་ཉེས་པ་བཤད་ནི་མིན། །
རྟ་ཞོན་གི་དྲིན་ལན་བརྗེད་ཀི་མེད། །
སྟོད་དབུས་གཙང་བླ་མ་མཇལ་དུས། །
ཕྲུག་དམར་ཁྲའི་ཐོག་ག་སེར་ཁྲ་བཞག །
དངུལ་དཀར་པོའི་ཐོག་ག་ཁ་བཏགས་བཞག །
ཚེ་ཕྱི་མའི་སྡིག་སྒྲིབ་དག་དགོས་ཟེར། །
ཚེ་ཕྱི་མའི་སྡིག་སྒྲིབ་མ་དག་ན། །
ངས་འབུལ་བ་བཞག་སྲོལ་དེ་མོ་ཡིན། །
སྡེ་ཆེན་པོ་རོགས་ཀི་དོན་ཆེད་ལ། །
སྡེ་ཆེན་པོའི་རོགས་ལོ་འགྲོག་དུས། །
340



ཚིག་དོན་ཆེན་ཐོག་ག་དོན་ཆུང་བཤད། ། །
ཤ་མཆིན་པའི་ཐོག་ག་ལག་པ་བཞག །
ཚེ་འདི་ཡི་ཚེ་འགྲོག་བྱེད་དགོས་ཟེར། །
ཚེ་འདི་ཡི་ཚེ་འགྲོག་མ་བྱས་ན། །
བྱ་བཅོས་པ་ལས་བ་དེ་མོ་ཡིན། །
ངའི་ཡན་གི་ཚེ་ནི་ཡོད་ན། །
ངས་སྐེ་རགས་དུམ་སེ་གཅོད་ལ། །
གཏམ་མི་ཁ་འུར་སེ་གཏོང་རྒྱུ། །
ཕྱི་སྡེ་བར་ལྟད་མོ་འཇོག་རྒྱུ། །
སྟོད་ཁིས་ཆེན་ཁིས་གི་ལབ་ཙེ། །
གནའ་དེང་མ་བསྟོད་ནོ་ང་ཡིན། །
དུས་དེང་སང་བསྟོད་ནོ་གཞན་རེད། །
ངའི་ས་ཡི་རྨུ་ཐག་བསལ་རྒྱུ། །
སྟོད་ཁིས་ཆེན་ཁིས་གི་ལབ་ཙེ། །
ཁྱོས་བལྟས་ན་བརྒྱ་བསྟོད་དཔུང་བསྟོད་རེད། །
ངས་བལྟས་ན་གླང་མ་ཤོག་གཅིག་རེད། །
ས་རི་ལུང་སྐྱེས་ནོ་གླང་མ་རེད། །
ས་སྡེ་ཆེན་གྲོང་གི་དགའ་ལོ། །
གནའ་དེང་མ་རྩེ་ནོ་ང་ཡིན། །
དུས་དེང་སང་རྩེ་ནོ་གཞན་རེད། །
ངའི་ཕྱོགས་ཀི་མི་ཁ་བསལ་རྒྱུ། །
ས་སྡེ་ཆེན་གྲོང་གི་བྱི་ལི། ། །
ཁྱོས་བསམ་ན་རྒྱུ་ཆེན་བྱི་ལི་རེད། །
ངས་བལྟས་ན་གྱོད་ཀི་གཞི་མ་རེད། །
ཕྱི་སྡེ་བའི་མི་ཁ་འཁོར་སྤྱད་རེད། །
སྟོད་དབུས་གཙང་བླ་མ་རབ་འབྱམས་པ། །
རྟ་སྔོ་ཁྲ་ཕུལ་ན་མི་དགོས་གི །
དྲེའུ་རྐྱང་ཁྲ་བཙལ་ལེ་མ་རྙེད་ཟིག །
དུས་དེང་སང་བླ་མ་རྐང་ཐང་རེད། །
སྟོད་ཁིས་ཆེན་ཁིས་གི་ལབ་ཙེ། །
ཐེངས་དང་པོ་བསྟོད་ནོ་ང་ཡིན། །
ངའི་ཡན་གི་བསྟོད་ནི་མེད་མོད། །
ངའི་ཡན་གི་བསྟོད་མཁན་ཡོད་ན། །
ངས་རྨུ་ཐག་ཟླུམ་སེ་གཅོད་ལ། །
ནང་སྲོག་ཤིང་སྐག་སེ་གཅོག་རྒྱུ། །
ཁིས་ཉག་ཁར་ལྟད་མོ་འཇོག་རྒྱུ། །
ས་སྡེ་ཆེན་གྲོང་གི་རྩེ་མ་བོ། །
ཚིག་སྙན་མོ་བཤད་ན་མི་ཉན་གི །
ངའི་ཡན་གི་རོགས་ཤིག་མ་རྙེད་ཟིག །
དུས་དེང་སང་བུ་མོ་ཁེར་འདུག་རེད། །
ས་སྡེ་ཆེན་གྲོང་གི་བུ་མོ། །
ཐེངས་དང་པོ་རྩེ་ནོ་ང་ཡིན། །
ངའི་ཡན་གི་རྩེ་ནི་མེད་མོད། །
ང་གོས་ཆེན་འབྲུག་མ་མེད་རུང༌། །
མ་མོ་གྲ་སླག་ལོས་ཡོད། །
341



དགུན་གྲང་གི་འཇོག་ནི་དཔེ་མེད། །
རོགས་མཐུན་རྒྱུ་མིན་འདྲ་འགལ་རྒྱུ་མིན། །
ཚིག་སྐྱོན་ན་འཁྱེར་རེ་འདུག་རྒྱུ་ཡིན། །
རོགས་ཆུང་ལོར་དཀའ་ལས་གཏད་རྒྱུ་ཡིན། །
ང་ཕ་བཟང་བུ་ཚ་མེད་རུང་། །
ཁ་ཡ་ན་ཟླ་ལོས་ཡོད། །
ང་ཁེར་མོ་འདུག་ཀི་དཔེ་མེད། །
དྲེའུ་སྨུག་ཆུང་མགོ་འཕང་མཐོ་གི །
འདང་བརྒྱབ་ན་མཐོ་རྒྱུ་ཅི་ཡོད། །
བོང་སྐྱ་ལི་ཞིག་ཀི་རྒྱུད་རེད། །
བོང་སྐྱ་ལིའི་རྒྱུ་མཚན་ང་གསལ། །
སྟོད་ཤྭ་བོ་ངང་དམར་མགོ་ན། །
ཆ་མཉམ་གི་བཅུ་ལག་རྭ་ཡོད། །
རྭ་གཅོད་རྒྱུ་ཟེར་ན་ཁྱོས་ལྟོས། །
རྭ་རྫོགས་རྒྱུ་བསམ་ན་ཁྱོད་གསལ། །
ར་བཅད་ལེ་རྫོགས་གེ་སོང་ན། །
དེ་ཚོད་ཀི་འགྱོད་པ་འགངས་མེད། །
སྨན་བུ་མོའི་ཁ་ཚིག་མཐོ་གི །
འདང་བརྒྱབ་ན་མཐོ་རྒྱུ་ཅི་ཡོད། ། །
མི་ལྡོམ་པོ་ཞིག་ཀི་རྒྱུད་རེད། །
མི་ལྡོམ་པོའི་རྒྱུ་མཚན་ང་ལ་གསལ། །
རོགས་འུ་གུ་གཉིས་ཀའི་བར་ན། །
ཚེ་བསྐལ་བ་སྟོང་གི་མནའ་ཡོད། །
མནའ་ཟ་རྒྱུ་ཟེར་ན་ཁྱོས་ལྟོས། །
རོགས་འགལ་རྒྱུ་བསམ་ན་ཁྱོད་གསལ། །
མནའ་ཟོས་ཡེ་འགལ་ལེ་སོང་ན། །
དེ་ཚོད་ཀི་འགྱོད་པ་འགངས་མེད། །
ལྷ་སྐུ་ལི་མ་ཞིག་ག ། །
ཚོད་ཚོད་ལ་ཕྱག་གསུམ་འཚལ་ནོ། །
ཁྱོད་ངོ་མ་མཇལ་ཐལ་ཨེ་འདོད། །
ཁ་ཁྱམ་བྱི་ལི་ཞིག་ག །
ཚོད་ཚོད་ལ་ཚིག་གསུམ་བཤད་ནོ། །
ཁྱོས་ངོ་མ་འགྲོགས་ཐལ་ཨེ་འདོད། །
ཆུ་གངས་ཆུ་རྫ་ཆུ་འདྲེས་ནོ། །
དེ་ཕྱོགས་ག་སྡུག་སྣང་མ་བཤད། །
ཆུ་ཆར་བའི་ཆུ་ལོག་རྒྱུགས་ན། །
ངའི་སེམས་ནས་ཡིད་ཞིག་ཆད་ཐལ། །
གནམ་འབབ་རྒྱུ་མིན་འདྲ་ཐང་རྒྱུ་མིན། །
སྤྲིན་གནམ་ལ་འཁྱིགས་གེས་འདུག་རྒྱུ་ཡིན། །
འབྲུག་ལྗང་ལོར་དཀའ་ལས་གཏད་རྒྱུ་ཡིན། །
རྩྭ་སྨན་ཏོག་ལྡུམ་ཏོག་འདྲེས་ནོ། །
དེ་ཕྱོགས་ག་སྡུག་སྣང་མ་བཤད། ། །
རྩྭ་ལྡུམ་ཏོག་རླུང་ང་བསྐུར་ན། །
ངའི་སེམས་ནས་ཡིད་ཞིག་ཆད་ཐལ། །
342



རོགས་ཁ་མཐུན་ཁ་ཚིག་འདྲེས་ནོ། ། །
དེ་ཕྱོགས་ག་སྡུག་སྣང་མ་བཤད། །
ཁྱོས་ཞེ་མཐུན་ཞོར་ར་བརྗེད་ན། །
ངའི་སེམས་ནས་ཡིད་ཞིག་ཆད་ཐལ། །
སྨད་རྒྱ་ནག་ཚོང་རའི་ནང་གི ། །
གོས་འབྲུག་མ་རྒྱལ་སྲས་ཟ་འོག །
ལབ་བརྒྱབ་བེ་གོན་ནི་མེད་དྲ། །
དེའི་མན་གི་གོས་མ་རས་ཁྱ། ། །
ལབ་མིན་འདྲ་གོན་གི་བསྡད་ལ། །
དགུང་ཉི་མ་ཚང་ནས་ཤར་དུས། །
ནུབ་འགྲོ་གི་བསམ་པ་ང་མེད། ། །
ནུབ་སོང་ན་འགྱོད་པ་འགངས་མེད། །
དགུང་སྟོང་བ་ལྷུང་གི་དཔེ་མེད། །
རྨ་ཕ་རིའི་སྡེ་ཆེན་གྲོང་གི ། །
སྐུ་འདྲ་གི་རོགས་ལོ་ཞིག་ག །
ལབ་བརྒྱབ་བེ་རྩེ་ནི་མེད་དྲ། །
དེའི་མན་གི་ཁ་ཡ་ན་ཟླ། །
ལབ་མིན་འདྲ་རྩེ་གི་བསྡད་ལ། །
རོགས་ཆུང་ལོ་སྡེ་ནས་རྩེ་དུས། །
འགལ་འགྲོ་གི་བསམ་པ་ང་མེད། །
འགལ་སོང་ན་འགྱོད་པ་འགངས་མེད། །
སྨན་བུ་མོ་ཚར་གི་དཔེ་མེད། །
རྟ་ར་ཁྱ་སྒ་ཁྱ་མཉམ་གི །
ས་གཡུ་ལུང་ཐང་ན་བསྐྱུར་ཡོད། །
ཕྱོགས་གཞན་ན་རྟ་བདག་ཡོད་ན། །
རྟ་ངའི་ཡིན་ངས་ར་མི་ཟེར། །
སྟོད་གཡུ་ལོ་རྟ་ར་མིང་ཆེ་གི །
དེའི་ནང་གི་རྟ་བོ་དོན་ཆེ་གི །
ལོ་ད་བར་ད་ཚེ་མ་རིག་ཐལ། །
གསེར་སྒ་ཆ་རྒྱབ་ན་ཨེ་ཡོད་གི །
རྗེ་བླ་མའི་ཆིབས་པ་ཨེ་ཉན་ཟིག །
རོགས་ན་ཟླའི་མནའ་ཚིག་མཉམ་གི །
ས་སྡེ་ཆེན་གྲོང་ན་བསྐྱུར་ཡོད། །
ཕྱོགས་གཞན་ན་བདག་པོ་ཡོད་ན། །
རོགས་ངའི་ཡིན་ངས་ར་མི་ཟེར། །
སྡེ་ཆེན་པོ་རྩེ་ར་མིང་ཆེ་གི །
དེའི་ནང་གི་རོགས་ལོ་དོན་ཆེ་གི །
ལོ་ད་བར་ད་ཚེ་མ་རིག་ཐལ། །
མནའ་དོན་ཆེན་སེམས་ན་ཨེ་ཡོད་ཀི །
གྲོང་རྩེ་བའི་ཆུང་མ་ཨེ་ཉན་ཟིག །
ཁྱོད་འདོ་སིང་རྟ་བོ་ཟེར་ནོ། །
སྒ་ཡང་གཅིག་བརྗེ་རྒྱུ་བསམ་ན། །
| སྒ་སྔ་རུ་ཉི་མ་འཆར་དགོས། །
སྒ་ཕྱི་རུ་ཟླ་བ་ཚེས་དགོས། །
སྒ་དེ་ཡེ་བརྗེ་ན་མིང་ཡོད། །
343



དོན་མེད་ལ་བརྗེ་ན་དོན་མེད། །
ཁྱོད་ན་ཟླའི་ཆུང་ལོ་ཟེར་ནོ། །
རོགས་ཡང་གཅིག་བཙལ་རྒྱུ་བསམ་ན། །
ཚིག་དོན་ཆེན་རློམ་པ་ཡོད་དགོས། །
ཚིག་དོན་ཐོག་གནའ་གིས་གསབ་དགོས། །
རོགས་དེ་ཡིས་བཙལ་ན་མིང་ཡོད། །
དོན་མེད་ལ་བཙལ་ན་དོན་མེད། ། །
བྱ་དེང་མ་མཚོ་ཁར་འབབ་དུས། །
བྱ་མི་འཕུར་ཁས་ལེན་བྱས་ཡོད། །
སྟོད་ཚྭ་མཚོའི་མཚོ་ཁར་སྙེག་དུས། །
བྱ་འཕུར་ནོ་མིག་ཀིས་རིག་ག །
བྱ་མ་འཕུར་ཟེར་རེ་མ་བཤད། །
མཚོ་དྭངས་ཤ་བསམ་ནི་ལོས་ཡིན། །
འབྲོང་བྲེ་སེར་སྙིང་ལ་རྗེ་བོ། །
ཁྱོད་གཡས་ལུང་རྫ་ཡ་བཤར་གི །
དེ་ལོས་བཤར་ཕ་ས་རྫ་རེད། །
འབྲོང་ཚེ་གང་འཁོར་ས་དེ་རེད། །
ཁྱོད་གཡོན་ལུང་གཡའ་མའི་བར་ར། །
འབྲོང་འགྲོ་ཞོར་འཁོར་གི་ཟེར་ན། །
ངས་གོ་ན་སྙན་རྒྱུ་མེད་ཀི ། །
ངས་རང་ཁས་དཔེ་ཞིག་བཤད་ནི། །
རོགས་དེང་མ་ཚིག་ཀིས་རྩེ་དུས། །
རོགས་མི་འགལ་མནའ་ཞིག་བསྐྱལ་ཡོད། །
སྡེ་ཆེན་པོ་འི་སྡེ་རུ་ཤུག་དུས། །
རོགས་བཙལ་ནོ་མིག་ཀིས་རིག་ག །
རོགས་མ་བཙལ་ཟེར་རེ་མ་བཤད། །
རོགས་ཞེ་འདང་བསམ་ནི་ལོས་ཡིན། །
ཡར་ལྟོས་གི་དགུང་སྔོན་གནམ་ནས། །
འབྲུག་ཟིལ་བ་ཅན་པོར་ཤོད་ལ། །
ཉན་ཉན་རུང་འབྲུག་སྐད་མ་གོ།
རེ་རེ་ཡེ་སྦྲང་ཆར་མ་བབས། ། །
ང་ཞིང་བདག་རྒན་པོ་མི་འདུག །
ངས་ཕྱིན་ཆད་རེ་བ་མི་བྱེད། །
རོགས་ཆུང་ལོ་སྙིང་ལ་རྗེ་བོ། །
ཁྱོད་ཁྱིམ་གི་ཆུང་མ་འགྲོགས་ཀི །
དེ་ལོས་འགྲོགས་ཚེ་གཅིག་རོགས་རེད། །
རོགས་ཚེ་གང་འགྲོགས་ཡ་དེ་རེད། །
ཁྱོད་གཞན་སྡེ་ན་ཟླའི་གྲུབ་ནས། ། །
རོགས་འགྲོ་ཞོར་རྩེ་གི་ཟེར་ན། །
ངས་གོ་ན་སྙན་རྒྱུ་མེད་ཀི །
ངས་རང་ཁས་དཔེ་ཞིག་བཤད་ནི། །
，
སྡེ་ཚོ་དྲུག་གྲུ་བཞིའི་གླིང་ནས། །
རོགས་ཁ་ཚིག་ཅན་པོར་ཤོད་ལ། །
བལྟས་བལྟས་ཡེ་རོགས་ངོ་མ་རིག །
ཉན་ཉན་རུང་སྐད་ཆ་མ་གོ །
ཕོ་ང་ཚོ་མི་འདུག་འགྲོ་རྒྱུ། ། །
ངས་ཕྱིན་ཆད་རེ་བ་མི་བྱེད། །
344



ཡར་ལྟོས་གི་སྤང་དཀར་ཀླད་ནས། ། །
དབུས་རིག་ཚུལ་མཐོང་ཚུལ་བཤད་ཀི །
རི་མཐོན་པོ་ཡིན་ནོ་བདེན་པི ། །
དབུས་རིག་ཀི་ཟེར་ནོ་ལབ་རེད། །
སྐབས་འདི་གི་གོན་རྒྱུ་ཞིག་ག །
གོས་ཁྱོད་ཚོ་བཟང་ན་ཐང་གི །
ཡུན་རིང་བོར་གོན་རྒྱུ་ཟེར་ན། །
གོས་རྒྱུ་བ་ཅན་ཞིག་མ་རེད། །
མར་ལྟོས་གི་སྡེ་ཆེན་དཀྱིལ་ནས། །
རོགས་ཡག་ཚུལ་མཐུན་ཚུལ་བཤད་ཀི ། །
རོགས་ཡག་ཀི་ཟེར་ནོ་བདེན་གི །
ཞེ་མཐུན་གི་ཟེར་ནོ་ལབ་རེད། །
སྡེ་ཚོ་དྲུག་གྲོང་གི་རོགས་ལོ། །
ཕྱི་ཕོ་སྒོ་བཅོ་ལྔའི་ཟླ་རེད། །
གཟུགས་སྐྱེ་ལུས་ཚིགས་དྲུག་སྨྱུག་རེད། །
སྐབས་འདི་གི་རྩེ་ཡ་ཞིག་ག །
ཞེ་སྣང་བ་མཐུན་ན་ཐང་གི །
ཚེ་གང་གི་ཚེ་འགྲོགས་ཟེར་ན། །
རོགས་རྒྱུ་བ་ཅན་ཞིག་མ་རེད། །
སྨད་རྒྱ་ནག་ཚོང་ར་ནང་ན། །
གོས་ལྗང་སེར་ལྗང་ནག་གཉིས་ཡོད། །
གོས་ལྗང་སེར་མིག་ག་ཡག་ཀི ། །
གོས་ལྗང་ནག་བློ་ཡ་འབབ་གི །
བློར་བབས་བེ་གོན་རག་ཅིག་ག །
སྲ་མེད་ལ་འཐོར་འགྲོ་འདོད་ཀི །
དགུང་སྔོན་པོ་མཁའ་ཡངས་ཁོར་ཡངས་རེད། །
ཕྱི་བསྐོར་ན་སྐོར་ཐག་རིང་གི །
ནང་བསྐོར་ན་འབྲུག་ཆུང་བཙན་གི །
ས་དེ་ནས་འཁོར་ཁ་དཀའ་གི །
ས་སྡེ་ཆེན་རྩེ་ར་ནང་ན། ། །
རོགས་ཁ་མཐུན་ཞེ་མཐུན་གཉིས་ཡོད། །
རོགས་ཁ་མཐུན་མིག་ག་ཡག་ཀི །
རོགས་ཞེ་མཐུན་བློ་ཡ་འབབ་གི །
བློར་བབས་བེ་རྩེ་རག་ཅིག་ག ། །
ཁྲེལ་མེད་ལ་འགལ་འགྲོ་འདོད་ཀི །
སྡེ་ཆེན་པོ་མཁའ་ཡངས་ཁོར་ཡངས་རེད། །
ཕྱི་བསྐོར་ན་སྐོར་ཐག་རིང་གི །
ནང་བསྐོར་ན་ན་ཟླ་བཙན་གི །
ས་དེ་ནས་འགྲོག་ཁ་དཀའ་གི །
སྨད་རྒྱ་ནག་ཁྲོམ་གི་གོས་ཆེན། །
གོས་ཕྱི་མ་ལྗང་ལོ་ཡག་ཀི ། །
ནང་ལྗང་སེར་འཇམ་ཤ་ཆེ་གི །
སྨད་རྒྱ་ནག་ལུག་ཉོ་མཁས་པ། །
ལུག་ཉོ་འདོད་ཡོད་ན་ཉོས་ཡ་ཐོངས །
ལུག་ཉོ་འདོད་མེད་ན་བསྒྱུར་ར་ཞོག །
ལུག་ཤབ་གཟན་མང་བོའི་རྒྱབ་ན། །
345



བློ་འབབ་ནི་གཅིག་ར་མེད་ན། །
དེའི་ཡན་གི་ཤ་གཟན་ཟེར་རྒྱུ། ། །
ས་ང་ཚོའི་ཕྱོགས་ན་མེད་ཀི ། །
དགུང་སྔོན་པོ་འཁོར་ལོ་དགུ་བརྩེགས་རེད། །
འབྲུག་ཕོ་སྐྱོང་རྒོད་པོ་མཐུར་མེད་རེད། །
རླུང་བསེར་བུ་གདུག་རྩུབ་ཇེ་ཆེ་རེད། ། །
སྤྲིན་ནག་པོའི་རྔམ་ཁ་ཇེ་མཐུག་རེད། །
མཐུར་བསྐོན་ནས་འཛིན་ཁ་དཀའ་མོ་རེད། །
རོགས་བཙལ་གི་སྡེ་ཆེན་བྱི་ལི། །
རོགས་རྩེ་འདོད་ཡོད་ན་རྩེ་ཡ་ཐོངས། །
ཁྱོད་རྩེ་འདོད་མེད་ན་སྐྱུར་ར་ཞོག །
ནང་ན་ཟླ་མང་བོའི་རྒྱབ་ན། །
བློར་འབབ་ནི་རོགས་ཤིག་མེད་ན། །
དེའི་ཡན་གི་ཞེ་མཐུན་རོགས་ཤིག །
ས་ང་ཚོའི་སྡེ་ན་མེད་ཀི ། །
སྡེ་ཆེན་པོ་འཁོར་ལོ་དགུ་བརྩེགས་རེད། །
རོགས་ཆུང་ལོ་རྒོད་པོ་མཐུར་མེད་རེད། །
ཡུལ་ཕ་མ་གདུག་རྩུབ་ཇེ་ཆེ་རེད། ། །
རོགས་ཆུང་ལོའི་ཞེ་མདངས་ཇེ་ཆུང་རེད། །
ཞེ་སྣང་བ་མཐུན་ཁ་དཀའ་མོ་རེད། །
སྤང་སེར་བོ་གསེར་གི་རི་ལ། །
ངས་གསེར་གི་ཐང་མ་བདལ་ཡོད། །
མཐུག་བདལ་བྱས་ན་མཐུག་འགྲོ་གི །
འཛམ་གླིང་ཉི་མས་མི་སྐམ་གི །
སྲབ་བདལ་བྱས་ན་སྲབ་འགྲོ་གི །
རླུང་བསེར་བུ་གཡུག་ན་འཁུར་འགྲོ་གི །
ངས་ཆི་ཡེ་བདལ་དགོས་མི་ཤེས་གི །
ནགས་གསར་སྐྱེས་མགོ་གི་སིལ་ཏོག །
སིལ་ཟ་འདོད་ཡིད་ན་ཡོད་དྲ། །
མགོ་ར་ག་རྒྱས་ནས་མི་རྩེབ་ཀི །
ཤིང་བླ་ཚེར་མང་ངེ་མི་ལོན་གི །
མགོ་སིལ་ཏོག་ཟ་ཁ་དཀའ་མོ་རེད། །
---
ས་སྡེ་ཆེན་དཀྱིལ་གི་རོགས་ལོ། །
ང་རྩེ་འདོད་སེམས་ན་ཡོད་དྲ། །
ཁ་མྱི་ཁ་ངན་ནས་མི་ཐུག་ཀི ། །
རོགས་མོ་སྒོ་ཡག་གེ་མི་ཁུག་ཀི །
རོགས་ཆུང་ལོ་འགྲོག་ཁ་དཀའ་མོ་རེད། །
ས་མར་ལྟོས་སྡེ་ཆེན་དཀྱིལ་ནས། ། །
ངས་རྩེ་གི་རོགས་ལོ་བཙལ་ཡོད། །
ཚིག་ལྗིད་མོ་བཤད་ན་ལྕིད་འགྲོ་གི །
རོགས་ཁྱོད་ཚོའི་སེམས་མ་གནོད་འགྲོ་གི །
ཚིག་ཡང་མོ་བཤད་ན་ཡང་འགྲོ་གི ། །
རོགས་ཁྱོད་ཚོས་རང་ཚུགས་མི་ཐུབ་ཀི ། །
ངས་ཆི་ཡེ་བཤད་དགོས་མི་ཤེས་གི ། །
སྟོད་ལྷ་ཁང་གསེར་ཁང་ནང་ན། །
ཁྱོད་གསེར་ཟངས་ལི་མའི་སྐུ་རེད། །
ཕོ་ང་ཚོ་འབག་སྐུའི་ལྷ་རེད། །
346



སྐུ་རབ་གནས་བྱེད་ཕྱོགས་ཐད་ནས། །
སྐུའི་བྱིན་རླབས་འདྲ་ས་མེད་ཀི ། །
སྡེ་ཆེན་པོ་ལྕགས་ཟྭ་རྡུང་མ་རེད། །
རྒྱ་ནག་པོ་ལྕགས་ཐག་སླས་མ་རེད། །
རོགས་རྩེ་འདོད་ཡོད་རུང་འགལ་རྟགས་རེད། །
ས་སྡེ་ཆེན་རྩེ་ར་ནང་ན། །
ཁྱོད་མོ་སྒོ་སྒྲོལ་མའི་སྐུ་རེད། །
ང་ཁ་ཁྱམ་ཕྱི་སྡེ་མཐའ་རེད། །
རོགས་འུ་ཚོའི་རྩེ་ཕྱོགས་ཐད་ནས། ། །
ཞེ་སྣང་བ་མཐུན་ས་མེད་ཀི ། །
རྨ་ཕ་རིའི་ཟབ་མོ་ནགས་ནས། །
སྟག་དར་མ་ཁེར་འགྲོ་བྱེད་ཀི །
བུ་སྙིང་སྟོབས་ཅན་ཞིག་མིན་ན། །
བོའུ་ཕྲག་ནས་ལེན་ཁ་དཀའ་གི །
སྟོད་སྤང་དཀར་མེ་ཏོག་སེར་ཆེན།
ཁྱོད་མ་གད་དྲི་མ་ཞིམ་གི །
གད་བཏང་ན་མིག་ག་ཡག་ཀི ། །
དབྱར་དྲུག་ཀའི་ཚད་ལེ་ཐོན་ན། །
སྐྱེ་མི་སྐྱེ་བྱེད་ཀི་བསྡད་ན། །
ཞེ་བསམ་པས་སྤོ་རེ་ལངས་གི །
སྡེ་ཆེན་པོའི་རྩེད་ར་ནང་ནས། །
སྟག་ཤ་རས་ལ་གཞས་ལེན་གི །
མ་ཚིག་ལན་ཅན་ཞིག་མིན་ན། །
གཞས་ངག་ནས་ཡོང་ཁ་དཀའ་གི །
ས་སྡེ་ཆེན་ཆུང་འདྲིས་རོགས་ལོ། །
ཁྱོད་མ་རྩེ་མིག་ག་ཡག་ཀི ། །
རྩེ་བཏང་ན་སྣང་བ་མཐུན་གི །
ནང་ན་ཟླ་ལམ་མ་ལང་དུས། །
རྩེ་མི་རྩེ་བྱེད་ཀི་བསྡད་ན། །
ཞེ་བསམ་པས་སྤོ་རེ་ལང་གི ། །
སྟོད་དབུས་གཙང་ཟེར་ན་ཆ་ཡོད་ཡིན། །
ང་མཇལ་སའི་བླ་མ་ཆ་མེད་ཡིན། །
ཕ་བླ་མ་ཞལ་འཇལ་མ་བྱས་ན། །
ཕྱག་ཆི་ཡེ་འཚལ་རྒྱུ་མི་ཤེས་གི །
མགོ་སྒུར་རེ་འཚལ་ན་ཨེ་ཆོག་ཀི
སྡེ་ཆེན་པོ་ཟེར་ན་ཆ་ཡོད་ཡིན། །
ང་རྩེ་སའི་བུ་མོ་ཆ་མེད་ཡིན། །
རོགས་ཆུང་ལོ་ཞལ་མཇལ་མ་བྱས་ན། །
ཚིག་ཆི་ཡེ་བཤད་དགོས་མི་ཤེས་གི །
ཁ་ལ་གཞས་བླངས་ན་ཨེ་ཆོག་ཀི །
དགུང་སྔོན་པོ་ལྕགས་ཟྭ་རྡུང་མ་རེད། ། །
འབྲུག་ཕོ་སྐྱོང་ལྕགས་ཐག་སླས་མ་རེད། ། །
ཆར་འབབ་འདོད་ཡོད་རུང་ཐང་རྟགས་རེད། །
ངའི་གཡས་ན་རྒྱུ་ལམ་དྲང་མོ་ཞིག །
347



ངའི་གཡོན་ན་རྐང་ལམ་ཕྲ་མོ་ཞིག །
ལམ་གང་ང་འགྲོ་རྒྱུ་མི་ཤེས་གི །
ངར་གཞས་ལན་མེད་ནི་མིན་འདྲ། །
གཏམ་མི་ཁ་གཉི་ཀའི་བར་ནས། །
ཁ་ལ་གཞས་ལེན་རྒྱུ་སྡུག་རེད། །
ངའི་གཡས་ན་ཞེ་མཐུན་ཆུང་ལོ་ཞིག །
ངའི་གཡོན་ན་ཁ་མཐུན་ན་ཟླ་ཞིག །
རོགས་གང་ང་རྩེ་རྒྱུ་མི་ཤེས་གི ། །
རྫ་མཐོན་པོའི་ཁ་ཞེང་ཡང་ཞེང་རེད། །
ཕྱི་རྫ་ལུང་བསྐོར་ན་རིང་འགྲོ་གི ། །
ནང་བསྐོར་ན་རྫ་བདག་བཙན་པོ་རེད། །
དེའི་བར་ནས་རྒྱུ་ཁ་དཀའ་མོ་རེད། །
ང་སྟོད་ཀི་རྫ་ཆུ་བསིལ་མ། ། །
ཤུ་གཞན་གིས་མ་འཐུང་མ་བརྙོགས། །
ཤ་ཡུ་མོའི་ཡིད་སེམས་བདེ་ན། །
ང་དེང་མའི་རྫ་ཆུ་དེ་ཡིན། །
སྡེ་ཆེན་པོ་ཁ་ཞེང་ཡང་ཞེང་རེད། །
ཕྱི་སྡེ་མཐའ་བསྐོར་ན་རིང་འགྲོ་གི །
ནང་བསྐོར་ན་ཁྱིམ་བདག་བཙན་པོ་རེད། །
དེའི་བར་ནས་ཡོང་ཁ་དཀའ་མོ་རེད། །
ང་ཆུང་འདྲིས་ཞང་བཟང་ཚ་མོ། །
རོགས་གཞན་པར་མ་རྩེ་མ་འགྲོགས། །
རོགས་ཆུང་ལོ་ཡིད་སེམས་བདེ་ན། ། །
ང་དེང་མའི་ཆུང་འདྲིས་དེ་ཡིན། །
ཤར་ཙོང་ལ་རི་ཡི་མགོ་ན། །
དུང་དཀར་བོའི་བ་དན་ཕྱར་ཡོད། །
མཇལ་ཟེར་རེ་དཀྲིས་གསུམ་རྒྱག་དུས། །
རི་མཐོ་ཡེ་མཇལ་ཁ་དཀའ་གི །
ཁྱོད་སྨད་ཕྱོགས་གོས་ཆེན་འབྲུག་མ། །
ང་སྟོད་ཕྱོགས་གཡང་དཀར་ཚ་རུ། །
གོས་ཚ་རུ་བཟོ་འཕྲོ་བྱས་ཡོད། །
ང་བཟོ་རྩལ་མེད་ནི་མིན་འདྲ།
དབྱར་ཆར་ཆུ་གཉི་ཀའི་བར་ནས། ། །
གོས་ཚ་རུ་བཟོ་རྒྱུ་སྡུག་རེད། །
སྡེ་ཆེན་པོ་སྡེ་ཆེན་མཐའ་ན། །
ཞེ་མཐུན་གི་ཆུང་འདྲིས་རོགས་ཡོད། །
རྩེ་ཟེར་རེ་དཀྲིས་གསུམ་རྒྱག་དུས། །
མིང་ཆེ་ལེ་ཐུག་ཁ་དཀའ་གི །
ཁྱོད་སྡེ་ཆེན་དཀྱིལ་གི་བྱི་ལི། །
ང་སྡེ་ཆུང་མཐའ་གི་བུ་མོ། །
ཁ་ལ་གཞས་ལེན་འཕྲོ་བྱས་ཡོད། །
དལ་གོལ་ལེ་ཡོད་ནོ་མཚོ་མོ་རེད། །
མཚོར་རྐྱལ་ལེ་འགྲོ་ནོ་ངང་བ་རེད། །
བྱ་རྨ་བྱས་ལིམ་ལོག་བསྟན་བཏང་ན། །
348



བྱ་ངང་བ་མི་འདུག་འཕུར་རྒྱུ་ཡིན། །
ཁག་མེད་ནོ་ངས་ར་ལོས་ཤེས། །
སྨུག་གྱི་ལེ་ཡོད་ནོ་སྡེ་བ་རེད། །
གཉོམ་དུང་ངེ་ཡོད་ནོ་ཆུང་ལོ་རེད། །
ནང་ན་ཟླས་ལིམ་ལོག་བསྟན་བཏང་ན། །
རོགས་ཆུང་ལོ་མི་འདུག་འགྲོ་རྒྱུ་ཡིན། །
ལུག་འཚེར་མོ་འཚོ་ཚུལ་ཡག་གི །
སྤྱང་དར་མའི་ལྟ་ཚུལ་རྩུབ་ཀི །
སྤྱང་དར་མའི་ལྟ་ཚུལ་རྩུབ་རུང་། །
དགོང་མུན་པ་མ་རུབ་གོང་ང་། ། །
ལུག་རི་ངོར་བཀྲམ་ན་འདོད་ཀི །
སྤྱང་དར་མ་འུ་གཉིས་ལོབས་ནི་ཀི །
ལུག་འཚེར་མོའི་སེམས་མ་མ་རན་ཐལ། །
རན་མི་རན་བྱས་ནས་འདུག་རག་ག །
ས་ལ་ཡོག་བརྒྱུད་ལེ་འགྲོ་རྒྱུ་ཡིན། ། །
རོགས་ཆུང་ལོའི་རྩེ་ཚུལ་ཡག་ཀི །
རྒྱ་ནག་པོའི་ལྟ་ཚུལ་རྩུབ་ཀི །
རྒྱ་ནག་པོའི་ལྟ་ཚུལ་རྩུབ་རུང༌། །
ཁ་ལ་ལ་མ་བླངས་གོང་ང༌། །།
རོགས་ཁྲིད་ལེ་སོང་ན་འདོད་ཀི །
རོགས་ཆུང་ལོ་འུ་གཉིས་ལོབས་ནི་ཀི །
ཕྱི་སྡེ་བའི་སེམས་མ་མ་རན་ཐལ། ། །
རན་མི་རན་བྱས་ནས་འདུག་རག་ག །
ས་ལ་ཡོག་བརྒྱུད་ལེ་འགྲོ་རྒྱུ་ཡིན། །
རི་ལྷུན་པོའི་གཞི་བདག་ལྷ་རེད། །
ཆང་མཆོད་ལེ་ངོ་སོ་བསྟད་ན། །
ཤ་གསོད་ཀི་གནང་བ་ལོས་སྟེར། །
དེ་མིན་ན་འདོད་པ་སྐོང་རྒྱུ། །
ཤིང་སྐྱེ་ཡག་རྒྱ་རྫོང་ནགས་ནས། །
གསུང་རང་བྱོན་ཁུ་བྱུག་སྔོན་མོ། །
སོས་དལ་དུས་རེ་རེ་གྲགས་ན། །
སྟོད་ནགས་མགོ་བད་ཀིས་འཛིན་དུས། །
ཁག་མེད་ན་ངས་ར་ལོས་ཤེས། །
ཡུལ་ཕ་མ་མགོ་ནག་མི་རེད། །
བཟང་བཤད་ལེ་ངོ་དགའ་བྱས་ན། ། །
རོགས་འགྲོག་ཀི་གནང་བ་ལོས་སྟེར། །
དེ་མིན་ན་འདོད་པ་སྐོང་རྒྱུ། །
སྡེ་ཁྲོམ་ཡག་སྡེ་ཆེན་དཀྱིལ་ནས། །
ཚིག་རང་མཐུན་ཞེ་འདྲིས་ཆུང་ལོ། །
སོས་དལ་དུས་རེ་རེ་རྩེ་ན། །
ཡུལ་ཕ་མའི་དབང་ང་ཤོར་དུས། །
ས་སྐྱིད་ཀི་སྐྱིད་ལུང་གོང་མ་ན། །
སྐྱོན་ཟེར་ན་ཁངས་སྐྱ་ཤ་ར་ར། །
སྐྱིད་ཉི་མ་མ་ནུབ་བསྡད་བཏང་ན། །
349



སྐྱོན་ཁངས་སྐྱ་བབས་རུང་ཞུ་རྒྱུ་རེད། །
སྡེ་ཆེན་པོ་བཤད་དགའ་ཆེ་གི །
ཡུལ་ཕ་མ་ཁ་དབང་བཙན་གི །
དེ་བསམས་ན་འགྲོག་རྒྱུ་སྐྲག་ཀི །
ས་སྐྱིད་ཀི་སྐྱིད་ལུང་ཞོལ་མ་ན། །
སྐྱོན་ཟེར་ན་མི་ཁ་ཐ་ར་ར། །
སྐྱིད་རོགས་ལོ་མ་འགལ་བསྡད་བཏང་ན། །
སྐྱོན་མི་ཁ་འཁོར་རུང་དྲག་རྒྱུ་རེད། །
བྱ་ཁུ་བྱུག་གསུང་སྙན་ཅན་པོ། ། །
ལོ་གཅིག་ག་ཐེངས་གཉིས་མི་གྲགས།
ལོ་གཅིག་ག་ཐེངས་གཉིས་གྲགས་ན། །
ཡང་མིན་ན་ནམ་ཟླ་འཕྱུག་ནི། །
ཡང་མིན་ན་འཕུར་རྩལ་ཞན་ནི། །
-
--
ས་ཤ་རྫོང་ཀླད་ལ་ཐོན་དུས། །
ཝ་དམར་བོས་གྲ་ཁ་ངོམ་གི །
ཤ་ཡུ་མོའི་ཐིག་ལེ་བསམས་མེ། །
བོའུ་ར་རིང་ཕྲག་ནས་མ་བླངས། །
ཤ་ཐོབ་བ་མེད་ན་མ་ཤེས། །
རོགས་ཆུང་ལོ་ཁ་ཚིག་ཅན་པོ། །
ཁ་ལ་གཞས་བསྐྱར་འཐེན་མི་བྱེད། །
ཁ་ལ་གཞས་བསྐྱར་འཐེན་བྱས་ན། །
ཡང་མིན་ན་ལ་གཞས་མེད་ནི། །
ཡང་མིན་ན་རྩེ་འདོད་མེད་ནི། །
ས་སྡེ་ཆེན་གྲོང་ང་ཐོན་དུས། །
མ་བུ་མོས་ལ་གཞས་ལེན་གི །
རོགས་འུ་གཉིས་ཞེ་འདང་བསམས་མེ། །
ཁ་ལ་གཞས་སོ་སྒོར་མ་ཕུད། །
རོགས་ཐོབ་བ་མེད་ནོ་མ་ཤེས། །
དགུང་ཉི་མ་ལ་ཤར་ལུང་ཤར་རེད། །
ས་སྤང་དཀར་ཀླད་ལ་མི་ཤར་གི །
ཡང་མིན་ན་སྤང་དཀར་སྐྱོན་ཆེན་རེད། །
ཡང་མིན་ན་ཉི་མ་དབང་ཆུང་རེད། ། །
རྟ་དཀར་དཀར་སྒོ་ང་འདྲ་བོ། ། །
ཁྱོད་རིག་དུས་ཞོན་ན་འདོད་ཀི །
ལམ་སྐྱ་མོ་ལམ་འཕྲང་དོག་ཀི ། །
རྡོ་གཡའ་མ་ཟུར་ཁ་རྣོ་གི །
དེ་བསམས་ན་ཞོན་རྒྱུ་སྐྲག་ཀི །
མ་ཁྱོད་ཚོ་ལ་རྩེ་ལུང་རྩེ་རེད། །
གྲོང་རྩེ་བའི་ཕྱོགས་ག་མི་རྩེ་གི །
ཡང་མིན་ན་རྩེ་བ་སྐྱོན་ཆེན་རེད། །
ཡང་མིན་ན་བུ་མོ་དབང་ཆུང་རེད། །
རོགས་ཆུང་ལོ་ལྷ་སྐུ་འདྲ་བོ། །
ཁྱོད་རིག་དུས་རྩེ་ན་འདོད་ཀི །
350
བྱ་ཁུ་ལོ་སྙིང་ལ་རྗེ་བོ། །



ཤིང་སྡོང་མགོ་གཅིག་ག་བབས་རུང་། །
གསུང་སྙན་མོ་གྲག་རྒྱུ་མེད་ནོ། །
ཁྱོའི་མགྲིན་པ་འགགས་ནི་ཨེ་རེད། །
རོགས་གཞན་ན་རྩེ་ནོ་ཨེ་བདེན། །
རོགས་གཞན་ན་རྩེ་ནོ་བདེན་ན། །
བློས་མི་ཆོད་རྒྱུ་ཡང་མེད་ཀི །
རོགས་ཆུང་ལོ་སྙིང་ལ་རྗེ་བོ། །
སྡེ་གཅིག་ཀི་ནང་ནས་བསྡད་རུང་། །
ཁ་ཚིག་གསུམ་བཤད་རྒྱུ་མེད་ནོ། །
ཁྱོའི་ཁ་ལྕེ་ལྐུགས་ནི་ཨེ་རེད། །
ཆུ་ཡར་འཁྱིལ་མུ་ཏིག་འདྲ་བོ། །
ཆུ་འཐུང་འདོད་ཡིད་ན་ཡོད་དྲ། །
ཁྱོའི་ཞབས་ཀི་ཆུ་འབུ་གློ་ཉ། །
བློ་མི་བདེ་སྤྱད་ཀི་གཞི་རེད། །
ངའི་བློ་རྟ་སྒ་གི་བར་ན། །
སྒ་ཡོག་ཚིལ་རགས་མ་ཡོད། །
དེའི་ལེ་ལན་གང་ང་འདེད་རྒྱུ། ། །
དེའི་ལན་སྐྱོན་གང་ང་འགེལ་རྒྱུ། །
རོགས་ཡར་སྐྱེས་སྒྲོན་སྐུ་འདྲ་བོ། །
རོགས་འགྲོགས་འདོད་ཡིད་ན་ཡོད་དྲ། །
ཁྱོའི་རྩིབས་ཀི་ཁ་ཁྱམ་བྱི་ལི། །
བློ་མི་བདེ་སྤྱད་ཀི་གཞི་རེད། །
རོགས་ཁྱོད་ར་འུ་གཉིས་བར་ན། །
ལོ་ཆུང་འདྲིས་མྱི་རྩོད་རོགས་ཡོད། །
དེའི་ལེ་ལན་གང་ང་འདེད་རྒྱུ། །
དེའི་ལན་སྐྱོན་གང་ང་འགེལ་རྒྱུ། །
ཆུ་རྨ་ཆུ་ཁ་ཡི་རང་འཐག །
ཁྱོད་སྔ་དྲོ་བལྟས་ན་གཡས་འཁོར་རེད། །
ཕྱི་དྲོ་བལྟས་ན་གཡོན་འཁོར་རེད། །
ཁྱོད་གཡས་འཁོར་སྟེང་ནས་བསྡད་བཏང་ན། །
སེམས་བསམ་པས་རང་འཐག་འཐག་རྩིས་ཡོད། །
དོན་དམ་པས་གླ་ཞིག་སྟེར་འདང་ཡོད། །
ནགས་རྒྱ་རྫོང་བློས་རུ་བློས་ཆོད། །
བློས་མི་ཆོད་ལྕང་མ་ཁྱོད་རེད། །
མགོ་ཤོར་རེ་སྐྱེས་ནོ་ཨེ་བདེན། །
མགོ་ཤོར་རེ་སྐྱེས་ནོ་བདེན་ན། །
བློས་མི་ཆོད་རྒྱུ་ཡང་མེད་ཀི །
སྡེ་ཆེན་པོ་དཀྱིལ་གི་བུ་མོ། །
ཁྱོད་སྔ་དྲོ་བལྟས་ན་རང་ཕྱོགས་རེད། །
ཕྱི་དྲོ་བལྟས་ན་གཞན་ཕྱོགས་རེད། །
ཁྱོད་རང་ཕྱོགས་སྟེང་ནས་བསྡད་བཏང་ན། །
ཞེ་བསམ་པས་ཚིག་གསུམ་བཤད་རྩིས་ཡོད། །
དོན་དམ་པས་རོགས་ལ་རྩེ་འདང་ཡོད། ། །
སྡེ་ཆེན་པོ་བློས་རུ་བློས་ཆོད། ། །
བློས་མི་ཆོད་ཆུང་འདྲིས་ཁྱོད་རེད། །
351



དགུང་ཉི་མ་ཚང་ནས་ཤར་དུས། །
སྤྲིན་དཀར་པོས་ད་ལེན་དུངས་ལེན་བྱས། །
དགུང་ཉི་མར་དུངས་ཀ་མེད་སོང་ན། །
སྤྲིན་དཀར་པོ་དུངས་ནོ་དོན་མེད་རེད། ། །
རྨ་ཕ་རིའི་སྡེ་ཆེན་གྲོང་ནས། །
ངས་ཞེ་མཐུན་བསྐྱུར་རེ་ཡོང་ན། །
ཁྱོས་ཁ་འགྲོག་བསྐྱུར་རོགས་ཨེ་ཆོད། །
ཁྱོས་ཁ་འགྲོག་བསྐྱུར་རོགས་མ་ཆོད་ན། །
ངས་ཞེ་མཐུན་བསྐྱུར་ནོ་དོན་མེད་རེད། །
ཕོ་ཁྱོད་ཚོ་སྡེ་ཡ་ཡོང་དུས། །
མ་ང་ཚོས་ད་ལེན་དུངས་ལེན་བྱས། །
ཕོ་ཁྱོད་ཚོར་དུངས་ཀ་མེད་སོང་ན། །
མ་ང་ཚོ་དུངས་ནོ་དོན་མེད་རེད། །
མ་བུ་མོ་གསོམ་དཀར་སྡོང་བོ་ཡིན། །
བློ་གཏོད་ས་ཀ་རྡོ་བརྟན་མོ་ཡིན། །
མཁར་ཁང་བ་ལས་གི་རྨང་གཞི་ཡིན། །
སྒོ་གྲུ་བཞིས་བློ་སེམས་མ་གཏད་ན། །
ང་དྲང་ནོ་བརྟན་ནོ་དོན་མེད་རེད། །
སྟོད་གཡུ་ལོ་རྟ་རའི་ནང་ནས། །
རྟ་ཞོན་ནས་བརྒྱུགས་ནི་མང་འདྲ། །
སྲབ་ཕུད་ལེ་བཏང་ནི་གཅིག་མེད། །
སྟོད་བྱང་ལམ་སྐྱ་མོ་གཅོད་དུས། །
སྤང་གཅིག་ག་སྨོན་ལམ་བཏབ་ཡོད། །
དབྱར་ཟླ་གསུམ་མེ་ཏོག་ཡལ་ཐལ། །
དགུན་བོད་ལོའི་སྟེང་ང་ཐོན་ཐལ། །
ངའི་སྨོན་ལམ་མ་ཐེབས་ཚར་ཐལ། །
མ་བུ་མོ་མཚོ་མོ་རང་འཁྱིལ་ཡིན། །
ཞེ་བློ་གཏོང་རྨ་ཆུ་ལུ་ ་ ་ ་ ་ེན། །
མཚོ་ཁ་ཞེང་ཚེ་ནོ་རྨང་གཞི་ཡིན། །
ཉ་གསེར་མིག་བློ་སེམས་མ་གཏད་ན། །
དལ་བཀོད་ལེར་བཞུར་ནོ་དོན་མེད་རེད། །
སྡེ་ཆེན་པོའི་རྩེ་རའི་ནང་ནས། །
རོགས་རྩེ་ཡེ་མཐུན་ནི་མང་འདྲ། །
ཁ་བགད་ལེ་འགལ་ནི་གཅིག་མེད། །
ངའི་ཞེ་མཐུན་བཅོ་ལྔའི་རོགས་ལོ། །
ཁྱིམ་གཅིག་ག་སྨོན་ལམ་བཏབ་ཡོད། །
ལོ་ཉི་ཤུའི་ཉི་མ་ཚར་ཐལ། །
ལོ་རྒས་གི་སྟེང་ང་ཐོན་ཐལ། །
ངའི་སྨོན་ལམ་མ་ཐེབས་ཚར་ཐལ། །
རྨ་ཕ་རིའི་ལྕགས་ཐག་སྒང་ནས། །
ངས་ལྕགས་ཐག་བཅད་ལེ་ཐོན་ན། །
ཁྱོས་བལ་ཐིག་གཅོད་རོགས་ཨེ་ཆོད། །
ཁྱོས་བལ་ཐིག་གཅོད་རོགས་མ་ཆོད་ན། །
ངས་ལྕགས་ཐག་བཅད་ནོ་དོན་མེད་རེད། །
352
སྟོད་རྫ་ལུང་འགག་ཀི་ཆུ་མགོ།
ཆུ་ཡིན་རུང་ཡིད་སྨོན་ཤོར་གི །
རྡོ་གཡའ་མས་བཀག་འགོག་བྱས་རུང༌། །



ངས་རྫ་མགོ་བསྐོར་རེ་འཐུང་རྒྱུ། །
ཁྱོད་ཚེ་གཅིག་རྩེ་རོགས་མ་ཉན་ན། །
མིག་བུ་ལོན་འཁོར་ནོ་རང་འཁོར་རེད། །
སེམས་འདོད་པ་སྐྱེས་ནོ་དོན་མེད་རེད། །
ས་སྡེ་ཆེན་དཀྱིལ་གི་རོགས་ལོ། །
རོགས་ཡིན་རུང་ཡིད་སྨོན་ཤོར་གི །
ཁྱིམ་བཟའ་བས་བཀག་འགོག་བྱས་རུང་། །
ངས་སྡེ་མཐའ་བསྐོར་རེ་རྩེ་རྒྱུ། ། །
རྟ་ཉོ་ན་ནག་པོ་དྲུག་ཁྱ་ཉོ། །
ཁྱ་ཤོལ་ལེར་སྤང་ནས་མ་བུད་ན། །
རྟ་ནག་པོ་དྲུག་ཁྱུ་ཡིན་ནེ་ཆི། །
ཤིང་བྲ་མའི་སྣ་གཅུ་འགུག་དུས། །
ངའི་ཡིད་ན་ཁྱུང་དཀར་མཛོ་ཡོད། །
ཞིང་ཆུ་མའི་ཁ་སྲོལ་འཐེན་དུས། །
ཁྱོད་ཡིད་ན་སུ་ཡོད་སུས་ཤེས། །
རོགས་རྩེ་ན་ཕ་བཟང་བྱི་ལིར་རྩེ། །
རོགས་རྩེ་ཡེ་རྔ་མ་མ་བསྐྱངས་ན། །
ཁྱོད་ཕ་བཟང་བྱི་ལི་ཡིན་ན་ཅི། །
ཚིག་སྙན་མོའི་མགོ་རྐང་སྒྲིག་དུས། །
ངའི་ཡིད་ན་བྱི་མོ་ཁྱོད་ཡོད། །
དགོང་མུན་ནག་ས་རྩ་རུབ་དུས། །
ཁྱོད་ཡིད་ན་སུ་ཡོད་སུས་ཤེས། །
སྟོད་དཀར་རི་གུར་སྒོ་གོང་མ་ན། །
རྟ་དཀར་བོ་མིག་ཀི་བུ་ལོན་རེད། །
ཚེ་གང་གི་ཞོན་རྟ་མ་ཉན་ན། །
མིག་བུ་ལོན་འཁོར་ནོ་དོན་མེད་རེད། །
སྟོད་སྤང་དཀར་ན་ལུང་གོང་མ་ནས། །
མིག་བུ་ལོན་འཁོར་རེ་རྟ་ཞིག་བཙལ། ། །
སེམས་འདོད་པ་སྐྱེས་ཡེ་སྒ་ཞིག་བསྟད། ། །
ཚེ་གང་གི་ཞོན་རྟ་མ་ཉན་ན། །
མིག་བུ་ལོན་འཁོར་ནོ་རང་འཁོར་རེད། །
སེམས་འདོད་པ་སྐྱེས་ནོ་དོན་མེད་རེད། །
སྟོད་དཀར་རི་གུར་སྒོ་ཞོལ་མ་ན། །
རོགས་ཆུང་ལོ་མིག་གི་བུ་ལོན་རེད། །
ཚེ་གང་གི་ཚེ་འགྲོག་མ་ཉན་ན། །
མིག་བུ་ལོན་འཁོར་ནོ་དོན་མེད་རེད། །
སྡེ་ཆེན་པོ་སྡེ་ལུང་ཞོལ་མ་ནས། །
མིག་བུ་ལོན་འཁོར་རེ་རོགས་ཤིག་བཙལ། །
སེམས་འདོད་པ་སྐྱེས་ཡེ་ཚིག་ཅིག་བཤད། །
ཡར་མཐོན་པོ་དགུང་སྔོན་གནམ་ནས། །
སྐད་ལྷོད་པོ་འབྲུག་ཅིག་གྲགས་ཀི །
ཆར་འབབ་ཀི་སྤྲིན་དཀར་ཇེ་སྲབ་རེད། །
| འབྲུག་གྲགས་ཀི་ཁ་ཐག་ཇེ་རིང་རེད། །
353



སྡེ་ཆེན་པོ་མར་ཁུའི་གཞུང་ནས། །
སེམས་ལྷོད་ལེ་རོགས་ཞིག་རྩེ་གི །
ཚིག་བཤད་ཀི་ཁ་ཚིག་ཇེ་འཇམ་རེད། །
རོགས་རྩེ་གི་ཁ་ཐག་ཇེ་རིང་རེད། ། །
མེ་ཏོག་ར་བའི་ནང་ང་། ། །
ངས་མེ་ཏོག་སྟོང་ལྡན་བཏབ་ཡོད། །
ཨེ་སྐྱེ་རེ་བ་བྱས་ཡོད། །
ནང་འབྲས་བུར་སྨོན་ལམ་བཏབ་ཡོད། །
ཟླ་བཞི་བ་ལྔ་བ་ཚར་ཐལ། །
དགུ་འགོ་མའི་དུས་ཡ་ཐོན་ན། །
ངའི་སྨོན་ལམ་མ་འགྲུབ་ཚར་ཐལ། །
སྟོད་རྫ་རི་ནགས་ཀློང་བརྒྱུད་དུས། །
ངས་གསོམ་དཀར་སྡོང་བོ་གཡས་ནས་བསྐྱུར། །
ངས་གསོམ་དམར་སྡོང་བོ་གཡོན་ནས་བསྒྱུར། །
ཤིང་ཙན་དན་དམར་བོ་དང་ང་བླངས། །
ཁྱོད་འདུ་ཁང་དཀྱིལ་ཀ་མ་ཉན་ན། །
ངས་དང་ང་བླངས་ནོ་དོན་མེད་རེད། །
སྡེ་ཆེན་པོ་རྩེ་རའི་ནང་ནས། །
ངས་ན་ཆུང་རོགས་ཤིག་བཙལ་ཡོད། །
རོགས་ཨེ་རྩེ་རེ་བ་བྱས་ཡོད། །
ཁྱིམ་བཟའ་བའི་སྨོན་ལམ་བརྒྱབ་ཡོད། །
ལོ་ཉི་ཤུའི་ཉི་མ་ཚར་ཐལ། ། །
ལོ་སུམ་ཅུའི་སྟེང་ང་ཐོན་ཐལ། །
ངའི་སྨོན་ལམ་མ་འགྲུབ་ཚར་ཐལ། །
ས་སྡེ་ཆེན་བརྒྱུད་ལེ་འགྲོ་དུས། །
ངའི་དྲིན་ཅན་ཕ་མ་གཡས་ནས་བསྐྱུར། །
ངས་རྒྱུ་བྱིན་ཆུང་མ་གཡོན་ནས་བསྐྱུར། ། །
ཁྱོད་ཆུང་འདྲིས་རོགས་ལོ་དང་ང་བླངས། །
ཚེ་གཅིག་གི་སྐྱ་ཡ་མ་ཉན་ན། །
ངས་དང་ང་བླངས་ནོ་དོན་མེད་རེད། །
སྟོད་དབུས་གཙང་གསེར་ས་གསེར་ཡུལ་རེད། །
གསེར་ཡོད་ཀི་ཟེར་ན་སྐྱབས་སུ་མཆི། །
རྗེ་བླ་མའི་ཞལ་གསེར་ཟངས་སེར་རེད། །
དགུང་སྐོར་བ་བྱེད་ནོ་འབྲུག་ཆུང་རེད། །
དགུང་སྐོར་བ་བྱེད་ཀི་མི་འཇུག་ནོ། །
ཁྱོས་སོམས་ར་ཆུ་སྤྲིན་ནག་པོ་རེད། །
སྡེ་ཆེན་པོ་རོགས་ས་རོགས་ཡུལ་རེད། །
རོགས་ཡོད་ཀི་ཟེར་ན་སྐྱབས་སུ་མཆི།
མ་བུ་མོ་ཁེར་འགྲོ་ཁེར་འདུག་རེད། །
སྡེ་སྐོར་བ་བྱེད་ནོ་བྱི་ལི་རེད། །
སྡེ་སྐོར་བ་བྱེད་ཀི་མི་འཇུག་ནོ། །
ཁྱོས་སོམས་ར་སྡེ་ཆེན་མི་ཁ་རེད། །
རྩྭ་རམ་དཀར་ར་མས་མི་ཟ་གི །
རྩྭ་གང་བཟང་ར་མས་མི་རྙེད་ཀི །
དོན་དམ་པས་ར་མ་ཁོག་སྟོང་རེད། །
354



ཕོ་ཁྲེལ་མེད་བུ་མོས་མི་འདོད་ཀི ། །
རོགས་གང་ཡག་ལག་ག་མི་ཡོང་གི །
དོན་དམ་པས་བུ་མོ་ཁེར་ཉལ་རེད། །
355



བཅུགཅིག ལབ་ལེན་པའི་སྐོར།
རྟ་རྐྱང་ངེ་རྟ་མགྲིན་དམར་པོ། ། །
སྟོད་རྨ་རྒྱལ་གངས་སྐོར་རྒྱག་དུས། །
རྟ་རྨིག་བཞི་རླུང་གི་འཁོར་ལོ། །
རྒྱུག་གོམ་པ་གློག་ཞགས་དམར་པོ། །
ནང་རྟ་བརྒྱའི་ཡིད་སྨོན་འཆོར་ས། །
རྟ་མི་འདྲ་ཁྱད་ཆོས་དེ་རེད། །
ཚིག་སྙན་མོའི་མགོ་རྐང་བསྒྲིགས་རྒྱུ། །
ཁ་ལ་ལའི་སྒྲུང་གླུ་ལེན་རྒྱུ། །
ཚེ་གཅིག་ཀི་སྐྱ་ཡ་བཙལ་རྒྱུ། །
རྟ་མིང་ཆེན་ཨ་རིག་ར་ཁྱ། །
ངའི་གློ་རྟ་མ་བྱས་གོང་ང་། །
ང་འདྲི་རྒྱུའི་ཚིག་ཀ་གཅིག་ཡོད། །
རྒྱུག་གོམ་པ་གཉིས་ཀའི་གང་བདེ། །
རོགས་མིང་ཆེན་སྲིད་པའི་རྩེ་བ། །
གྲོང་རོགས་བརྒྱ་སྡེ་ཡ་ཚོགས་དུས། །
སྐད་སྙན་མོ་ཀ་ལ་པིང་ག ། །
ཚིག་སྙན་མོ་རྗེ་བཙུན་མགུར་མ། ། །
ནང་རོགས་བརྒྱའི་ཡིད་སྨོན་འཆོར་ས། །
རོགས་མི་འདྲ་ཁྱད་ཆོས་དེ་རེད། །
རོགས་མིང་ཆེན་རྩེ་བ་བྱི་ལི། །
ཁ་ལ་ལ་མ་བླངས་གོང་ང་། ། །
ང་འདྲི་རྒྱུའི་ཚིག་ཀ་གཅིག་ཡོད། །
ལབ་མཐུན་པ་གཉིས་ཀའི་གང་བདེ། །
ང་དབུས་གཙང་ཡུལ་ལ་འགྲོ་རྒྱུ། །
ཕྱག་འཚལ་ཡེ་ཕྱག་སྐོར་རྒྱག་རྒྱུ། །
རྗེ་བླ་མའི་ཕྱག་མཇལ་ལེན་རྒྱུ། །
ཚེ་ཕྱི་མའི་འགྲོ་ལམ་བཙལ་རྒྱུ། །
རྟ་གྱོ་རྒྱ་བ་ཡན་ཐང་གི་རེད། །
རྟ་སྔོ་རྒྱ་བལ་པོའི་ཡུལ་གི་རེད། །
ས་བེ་སིང་ཟི་ལིང་མཁར་གི་རེད། །
རྟ་ཆི་ཡེ་རྒྱུག་ན་རང་ལག་རེད། །
ང་སྡེ་ཆེན་སྡེ་ལུང་བརྒྱུད་རྒྱུ། །
རོགས་ཆུང་ལོ་སྡེ་ཆེན་གྲོང་གི་རེད། །
356



ང་ཁ་ཁྱམ་སྡེ་ལུང་མཐའ་གི་རེད། །
མགུར་སྙན་མོ་སྤྱི་རྒྱ་གཞུང་གི་རེད། །
གླུ་ཆི་ཡེ་ལེན་ན་རང་ལག་རེད། །
བང་གཤིབ་བེ་རྒྱུག་ནི་མེད་རུང་། །
སྲབ་བསིལ་མས་སྔོན་ནས་འཐེན་ནེ། །
ལྕག་ཕྲ་མོས་གཞུག་ནས་བྱུག་ན། །
རྟ་མ་གཤིབ་ས་ལ་མ་ཐལ། །
རྟ་འདོ་བ་གོམ་ལག་ཅན་པོ། །
ཁྱོད་འདི་ཡེ་ཐོན་ནོ་བཟང་ཐལ། །
ང་བློ་རྟ་མེད་ཀི་སྐབས་ཡིན། །
རྟ་ཞོན་ན་འདོད་ཀི་གཞུང་ཡིན། །
ཁྱོད་རིག་ན་དགའ་ནི་སྒང་ཡིན། །
རོགས་ཁ་འགྲོགས་ཞེ་འགྲོགས་གཉིས་ཀས། །
ལབ་ལེན་འདོད་ཞེ་ན་མེད་རུང༌། །
དཔོན་ཆེན་པོས་བཀའ་རེ་བབ་བེ། །
ཚིག་སྙན་མོས་ཚགས་རེ་བཙུགས་ན། །
ལབ་མ་བླངས་ས་ལ་མ་ཐལ། །
རོགས་ཆུང་ལོ་ལ་ལ་ཅན་པོ། །
ཁྱོད་འདི་ཡེ་ཐོན་ནོ་བཟང་ཐལ། །
ང་རོགས་ལོ་མེད་ཀི་སྐབས་ཡིན། །
རོགས་རྩེ་ན་འདོད་ཀི་གཞུང་ཡིན། །
ཁྱོད་རིག་ན་དགའ་ནི་སྒང་ཡིན། །
ཤར་དུང་ལ་རི་གི་མགོ་ནས། །
དུང་རྟ་དཀར་པོ་འཚེར་གི །
ཁྱོད་ཨ་ཆེན་ཐང་ང་ཐོན་ན། །
ངས་དུང་སྒ་བསྟད་ན་ཨེ་ཆོག །
ཁྱོས་འདོད་ནོ་འདོ་རིག་རྟ་རེད། །
ངས་འདོད་ནོ་བེ་སིང་ས་རེད། །
དོན་དམ་པ་བཤད་ན་སྐྱ་རེད། །
ས་བྱང་ལམ་གཅོད་རྒྱུ་དེ་རེད། །
ས་སྡེ་ཆེན་སྡེ་བའི་དྲུང་ནས། །
རོགས་ཆུང་ལས་ལ་ལ་ལེན་གི །
ཁྱོད་སྡེ་ཆེན་གྲོང་ང་ཐོན་ན། །
ངས་ལན་པ་བཏབས་ན་ཨེ་ཆོག །
ཁྱོས་འདོད་ནོ་ཁ་ཁྱམ་ང་རེད། །
ངས་འདོད་ནོ་ཞེ་མཐུན་ཁྱོད་རེད། །
དོན་དམ་པ་བཤད་ན་རོགས་རེད། །
ཞེ་སྣང་བ་མཐུན་རྒྱུ་དེ་རེད། །
ཐང་ཁ་ཞེང་ཅན་ཞིག་ཨེ་ཡོད། །
ཐང་ཁ་ཞེང་ཅན་ཞིག་ཡོད་ན། །
རྟ་གོམ་པ་ཅན་ཞིག་ཐོན་ཡོད། །
རོགས་ལ་ལ་ཅན་ཞིག་ཨེ་ཡོད། །
རོགས་ལ་ལ་ཅན་ཞིག་ཡོད་ན། །
རྟ་གྱོ་རིས་སྔོ་རིས་གཉིས་ཀས། །
357



ཕོ་ལོན་པ་ཅན་ཞིག་ཐོན་ཡོད། །
ཁྱོའི་རྟ་ཤུལ་སུ་ཡིས་བཅད་ཐལ། །
རྟ་མིང་ཆེན་ཨ་རིག་ར་ཁྱ། །
རྟ་མ་རྒྱུག་ལུས་ཐལ་མ་འདོད། །
སྒ་ཟི་ལིང་མཁར་ནས་ཉོ་དགོས། །
སྲབ་སྟོང་སྐོར་ཁོག་ནས་རྡུང་དགོས།
ས་སྡེ་ཆེན་རྩེ་ར་ནང་ན། །
ཁ་ལ་ལ་ཅན་ཞིག་མེད་ནོ། །
ས་གང་གི་རྩེ་བ་ཐོན་ཐལ། །
ཁྱོའི་གླུ་ཤུལ་སུ་ཡིས་བཅད་ཐལ། །
རོགས་མིང་ཆེན་ཧ་བཟང་བྱི་ལི། །
རོགས་མ་རྩེ་ལུས་ཐལ་མ་འདོད། །
ཁ་ལ་ལ་ཁོག་ནས་སྒྲིག་དགོས། །
གྲོང་རོགས་བརྒྱ་སྡེ་ཡ་འདུས་དགོས། །
ང་གྱི་ལིང་གྱོ་རྒྱ་ཟེར་ནོ། །
རྒྱུག་གོམ་པ་ཅན་ཞིག་མིན་འདྲ། །
ཐབས་མེད་ལ་རྒྱུག་དགོས་ཟེར་ན། །
སྒ་ཉི་མ་འདྲ་ཞིག་སྟོད་ལ། །
གློ་ཉི་ཐིག་འདྲ་ཞིག་འཐེན་འདྲ། །
ས་ལ་ཐུར་མེད་ལ་ང་རྒྱུག །
ས་སྟོད་ཕྱོགས་གླིང་རིའི་སྡེ་ནས། །
སྟག་ཤ་རས་དཔལ་དར་འདོགས་ཀི །
བུ་དཔའ་བོ་དག་དག་ཆེ་ཡིན། །
དཔའ་ཡོད་མེད་གཉིས་ཀས་བཏགས་ན།
ལྟ་ངས་ར་བྱས་ན་འདོད་ཀི །
ང་ཞང་བཟང་ཚ་མོ་ཟེར་ནོ། །
ཁ་ལ་ལ་ཅན་ཞིག་མིན་འདྲ། །
ཐབས་མེད་ལ་རྩེ་དགོས་ཟེར་ན། །
ཁྱོས་མི་འགྱུར་ཚིག་གསུམ་ཤོད་ལ། །
ཡུམ་དུམ་པའི་མནའ་ཞིག་སྐྱོལ་ར། །
རོགས་ཉིན་མཚན་མེད་ལ་ང་རྩེ། །
ས་སྡེ་ཆེན་རྩེ་རའི་གྲོང་ནས། །
རོགས་ཆུང་ལས་ལ་ལ་ལེན་གི །
རོགས་རྩེ་བ་དག་དག་ཆེ་ཡིན། །
གླུ་ཡོད་མེད་གཉིས་ཀས་བླངས་ན། ། །
ལྟ་ངས་ར་བྱས་ན་འདོད་ཀི །
རྟ་གྱོ་ཤིང་མ་བོ་ཧི་རིན་རྟ། །
དྲིག་རིལ་ལི་མ་བོ་ཧེ་རིན་དྲིག །
བུ་ཁྱམ་པ་ཞིག་ཀིས་འདོད་ནི་རྟ། །
སྟོད་གཡུ་ལོའི་རྟ་ར་ནང་ན། །
རྒྱུག་གོམ་པ་ཅན་ཞིག་མེད་ནོ། །
ས་གང་གི་ཇག་པ་ཐོན་ཐལ། །
358
མ་ཞང་བཟང་མ་བོ་ཧེ་རིན་རོགས། །
ཚིག་ལྷོད་ཤ་མ་བོ་ཧེ་རིན་ཚིག །



བུ་ཁ་ཁྱམ་ཞིག་ཀིས་འདོད་ནི་རོགས། །
། ཁྱོད་འདོ་བའི་རྒྱུག་ཡ་ང་བྱེད། །
རྟ་རྒྱུག་ན་བར་སྐབས་འདིར་རྒྱུགས། ། །
ཕར་བསྡད་ལེ་རྒྱུག་རྒྱུ་ཟེར་ན། །
རྟ་ར་ཁྱའི་ཤེའུ་ཐིག་དག་འགྲོ །
སྒ་བེ་སིང་ཨ་འཇོག་རྡོལ་འགྲོ ། །
རྟ་རྒྱུག་ཀི་དུས་སྐབས་གཟིར་འགྲོ །
ང་ཞང་བཟང་ཚ་མོར་གླུ་མེད། །
གླུ་མེད་དྲ་བླང་ན་ཨེ་ཆོག །
གླུ་མེད་རུང་བླང་བཏང་ཆོག་ན། །
ཁྱོད་བྱི་ལུའི་རྩེ་རོགས་ང་བྱེད། །
རོགས་རྩེ་ན་བར་སྐབས་འདིར་རྩེས། །
ཕར་བསྡད་ལེ་རྩེ་རྒྱུ་ཟེར་ན། ། །
ལོ་བཅོ་ལྔ་ཉི་ཤུ་ཚར་འགྲོ ། །
སོ་སུམ་ཅུའི་སོ་རྒྱ་ཐོར་འགྲོ ། །
རོགས་རྩེ་གི་དུས་སྐབས་གཟིར་འགྲོ །
དགུང་ཨ་སྔོན་ཁ་ཞེང་ཡང་ཞེང་རེད། །
སྤྲིན་དཀར་པོ་དགུང་གི་མགྲོན་པོ་རེད། །
ཆར་ཟིལ་མ་དངོས་གྲུབ་རང་བྱོན་རེད། །
ཆར་འདི་ཡེ་བབ་ན་བདེ་སྐྱིད་རེད། །
རྟ་འདོ་བ་སྙིང་ལ་རྗེ་བོ། །
ཕར་འཁོར་ན་དྲིག་ཞེང་ཆེ་གི །
ཚུར་འཁོར་ན་མགོ་སྣ་ཡག་ཀི །
ཁྱོད་ཅིག་ཅིག་རྒྱུག་ན་ཐང་གི །
ས་སྡེ་ཆེན་ཁ་ཞེང་ཡང་ཞེང་རེད། །
རོགས་ཆུང་ལོ་སྡེ་གི་མགྲོན་པོ་རེད། །
གླུ་མགུར་མ་དངོས་གྲུབ་རང་བྱོན་རེད། །
རོགས་འདི་ཡེ་རྩེ་ན་བདེ་སྐྱིད་རེད། །
རོགས་ཆུང་ལོ་སྙིང་ལ་རྗེ་བོ། །
ཕར་འཁོར་ན་སྐྱེས་ལུས་དྲང་གི །
ཚུར་འཁོར་ན་མོ་སྒོ་ཡག་གི །
ཁྱོད་ཅིག་ཅིག་རྩེ་ན་ཐང་གི །
རྟ་ཞིག་ཀི་སྐྱེ་བ་བླངས་བླངས་ང༌། །
ས་སྤང་དཀར་ཀླད་ལ་ཐོན་ཐོན་ན། །
རྟ་གོམ་པ་ཅན་པོར་གཤིབ་བ་འགྲོ །
སྟོད་བྱང་ལམ་ཕྲ་མོ་གཅོད་ལ་འགྲོ །
རོགས་ཞིག་ཀི་སྐྱེ་བ་བླངས་བླངས་ང་། །
ས་སྡེ་ཆེན་གྲོང་ང་ཐོན་ཐོན་ན། ། །
ཁ་ལ་ལ་ཅན་པོར་གཤིབ་བ་འགྲོ །
སྡེ་ཆེན་པོར་དཔེ་ཐང་འཇོག་ག་འགྲོ །
ང་ཨ་རིག་ར་ཁྱ་རྒྱུག་མེད། །
རྒྱུག་མེད་དྲ་འདུར་ན་ཨེ་ཆོག །
རྒྱུག་མེད་རུང་འདུར་བཏང་ཆོག་ན། །
359



ངས་ཡང་ཆེན་སྒྲུང་གླུ་ལེན་ན། །
ཁྱོའི་བསམ་ཐོག་འདོད་ཐོག་ཐོན་ན། །
ལྔ་ཁ་རི་ཉུག་གེ་འགྲོ་དུས། །
ཤྭ་གསོད་འདོད་ཡིད་ན་མེད་དྲ། །
ཤེའུ་ངང་ཁྲ་ཁྲིད་ལེ་ཐོན་ན། །
བོའུ་ཕྲག་ནས་བླངས་ངེ་འཕེན་རྒྱུ། །
ང་རང་གི་རེ་བ་སྒྲུབ་རྒྱུ། ། །
ཤ་ཡུ་མོ་གསོད་རྒྱུར་དགའ་དགའ་ཞིག །
ལུག་གཡང་དཀར་འཚོ་རྒྱུར་དགའ་རྒྱུ་ན། །
ལུག་སྟོང་ལུག་ཡན་ན་བུད་ཡོད། །
བུད་མེད་རུང་ཅིག་ག་རིག་ཡོད། །
སྡེ་ཁ་རུ་ཉུག་གེ་འགྲོ་དུས། ། །
ལབ་ལེན་འདོད་ཡིད་ན་མེད་དྲ། །
ལབ་མགོ་རྐང་བསྒྲིགས་གེ་ཐོན་ན། །
ལབ་སྒྲུང་གླུ་བླངས་ངེ་རྩེ་རྒྱུ། །
ང་རང་གི་འདོད་པ་སྒྲུབ་རྒྱུ། ། །
ཁ་ལ་ལ་ལེན་རྒྱུར་དགའ་དགའ་ཞིག
ཆོས་མ་ཎི་འདོན་རྒྱུར་དགའ་རྒྱུ་ན། །
ཚེ་ཕྱི་མའི་འགྲོ་ལམ་རྙེད་ཡོད། །
རྙེད་མེད་རུང་ཅིག་ག་རིག་ཡོད། །
རྟ་རྐྱང་རིས་གོམ་པ་བྱ་ཡིན། །
རྒྱུག་བང་རྩལ་སྐྱི་བསེར་རླུང་ཡིན། །
རྟ་མིང་ང་གྲགས་དོན་དེ་ཡིན། །
རྟ་གྲོ་ཁྱ་སྔོ་ཁྱ་གཉིས་ཀས། །
རྒྱུག་གོམ་པའི་བང་རྩལ་འགྲན་ན། །
ཁྱོད་ཤོར་འགྲོ་ཁྱོས་ར་མ་འདོད། །
ང་ལུས་འགྲོ་ངས་ར་མི་འདོད། །
ང་རྩེ་བའི་ལ་ལ་མགུར་ཡིན། །
ལབ་ལན་པ་གེ་སར་སྒྲུང་ཡིན། ། །
རོགས་མིང་ང་གྲགས་དོན་དེ་ཡིན། །
ང་མིང་ཆེན་རྟ་ཞིག་མིན་འདྲ། །
ཁྱོས་དོན་ཆེན་སྒ་ཞིག་བསྟད་ན། །
ངས་ཡང་ཆེན་གོམ་པ་ལེན་ན། །
ས་གར་འགྲོ་ཡུལ་ལ་ཐོན་ན། །
རོགས་ཁ་མཐུན་ཞེ་མཐུན་གཉིས་ཀས། །
ཁ་ལ་ལ་ལེན་རེས་བྱས་ན། །
ཁྱོད་མི་ཐུབ་ཁྱོས་ར་མ་འདོད། །
ང་ལུས་འགྲོ་ངས་ར་མི་འདོད། །
ང་མིང་ཆེན་རོགས་ཤིག་མིན་འདྲ། །
ཁྱོས་དོན་ཆེན་ལ་ལ་བླངས་ན། །
རྫ་སེར་ཆེན་སེར་ར་མིང་ཡོད། །
ང་སེར་རྒྱའི་དཔོན་ན་དཔུང་མེད། །
དཔུང་མེད་རུང་ཡུངས་དཀར་སྔགས་རྒྱུ། །
སེར་ཆ་སེ་གནམ་མ་གཏོར་རྒྱུ། །
360



ངས་སྡེ་བརྒྱད་དམ་མ་འདོགས་རྒྱུ། །
ས་གསེར་ཐང་གསེར་ར་མིང་ཡོད། །
ང་སེར་རྒྱའི་དཔོན་ན་དཔའ་མེད། །
དཔའ་མེད་རུང་དཔུང་ཤེད་ཚད་རྒྱུ། །
སེར་ལམ་མེར་གསེར་སྐུ་བླུ་རྒྱུ། །
ངས་ལྷ་འདྲེ་དམ་མ་འདོགས་རྒྱུ། །
ས་གསེར་ལུང་རྒྱ་མ་རོང་གི །
གླུ་ལེན་གི་ཆུང་འདྲིས་རོགས་ལོ། །
ཁྱོས་འཇིག་རྟེན་སྒྲུང་གླུ་བླངས་ན། །
ངག་དབྱངས་ཅན་ལྷ་མོའི་སྤྲུལ་བ། །
ཁྱོད་མིན་ན་སུ་ཡིན་འདོད་ཀི །
ས་གསེར་ཐང་བླ་རུང་སྒར་ན། །
ཆོས་གསང་སྔགས་བསྟན་པ་དར་གི །
ཕ་བླ་མས་བཀའ་ཆོས་གསུངས་ན། །
ཞེ་བསམ་པའི་དད་པ་སྐྱེས་གི ། །
ལྷ་ཨོ་རྒྱན་པད་མའི་བྱིན་རླབས། །
འདི་མིན་ན་གང་ཡིན་འདོད་ཀི །
སྟོད་དབུས་གཙང་སེ་ར་དགོན་ན། །
ཆོས་ཕར་ཕྱིན་དམ་བཅའ་རྩོད་ཀྱི ། །
ལྷ་སྟོན་པའི་བཀའ་ཆོས་ཞིག་ག །
གཞུང་རྩོད་རྒྱུ་ཆེ་ཡོད་འདོད་ཀི །
བློ་རིག་པ་འཕེལ་བྱེད་ཡིན་ན། །
བྱུང་རྩད་ལེ་ཚར་རྒྱུ་ཆེ་ཡོད། ། །
ས་སྡེ་ཆེན་རྩེ་རའི་གྲོང་ན། ། །
ལབ་སྒྲུང་གླུའི་བསྟན་པ་དར་གི །
རོགས་ཆུང་ལོས་ལ་ལ་འཐེན་ན། །
ཞེ་བསམ་པའི་དགའ་སྣང་སྐྱེས་གི །
ལྷ་རྗེ་བཙུན་སྒྲོལ་མའི་མགུར་མ། །
འདི་མིན་ན་གང་ཡིན་འདོད་ཀི ། །
ས་སྡེ་ཆེན་རྩེ་ར་ནང་ན། །
ཁ་ལ་གཞས་དམ་བཅའ་རྩོད་ཀི །
གླུ་སྲིད་པའི་སྒྲུང་གླུ་ཞིག་ག །
གཞུང་རྩོད་རྒྱུ་ཆེ་ཡོད་འདོད་ཀི །
བློ་རིག་པ་འཕེལ་བྱེད་ཡིན་ན། །
བྱུང་རྩད་ལེ་ཚར་རྒྱུ་ཆེ་ཡོད། །
ཆུ་རྨ་ཆུ་ཡག་པ་གོས་དར་རེད། །
ཁ་རྨ་དར་ཆགས་ནོ་ལྷ་དར་རེད། །
ཉ་གསེར་ལོ་འཁོར་ནོ་མེ་ཏོག་རེད། །
གོས་རང་འགྲུབ་ཡིན་ནོ་བསོད་ནམས་རེད། །
-
ས་གསེར་རྟ་བླ་མ་རུང་གི །
ཆོས་གསུང་གི་མཚན་ལྡན་བླ་མ། །
ཁྱོས་དམ་པ་ལྷ་ཆོས་གསུངས་ན། །
ལྷ་འཇམ་པའི་དབྱངས་གི་སྤྲུལ་བ། །
ཁྱོད་མིན་ན་སུ་ཡིན་འདོད་ཀི །
སྡེ་ཆེན་པོ་ཡག་པ་ལྷ་ཁང་རེད། །
རོགས་ཆུང་ལོ་ཡག་ནོ་ལྷ་སྐུ་རེད། །
361



སྟག་ཤ་ར་འཁོར་ནོ་མེ་ཏོག་རེད། །
སྐུ་རང་འགྲུབ་ཡིན་ནོ་བསོད་ནམས་རེད། །
ནང་རོགས་བརྒྱ་ཚོགས་ས་འདུ་ས་རེད། །
སྟོད་དབུས་གཙང་ཡུལ་ལ་འགྲོ་དུས། །
གསེར་སེར་བོ་ལག་ན་ཡོད་དགོས། །
གསེར་སེར་བོ་ལག་ན་མེད་ན། ། །
ཇོ་སེར་པོར་འོ་བརྒྱལ་མ་གཏོད། །
ལྷ་བྱམས་པར་མཇལ་རྒྱུ་མ་ཟེར། །
དགུང་ཨ་སྔོན་མཐོ་ཡང་མཐོ་གི །
འབྲུག་ལྗང་ལོ་བདེ་ཡང་བདེ་གི །
དེའི་ཚོད་ཀི་ཆར་ཆུ་བབས་ན། །
རྩྭ་ཡར་སྐྱེས་རྩི་ལོའི་སྐྱིད་རེད། །
སྡེ་ཆེན་པོ་ཆེ་ཡང་ཆེ་གི །
ནང་རོགས་ལོ་བདེ་ཡང་བདེ་གི །
དེའི་ཚོད་ཀི་ལ་གཞས་བླངས་ན། །
ཆུང་ཡར་སྐྱེས་རོགས་ལོའི་སྐྱིད་རེད། །
སྡེ་ཆེན་པོའི་ཡུལ་ལ་གྲོ་དུས། །
ཁ་ལ་གཞས་ཁ་ན་ཡོད་དགོས། །
ཁ་ལ་གཞས་ཁ་ན་མེད་ན། །
སྡེ་ཆེན་པོར་འོ་བརྒྱལ་མ་གཏོད། །
རོགས་ཆུང་ལོར་རྩེ་རྒྱུ་མ་ཟེར། །
དགུང་ཨ་སྔོན་མ་བརྡུངས་མཁར་རེད། །
འབྲུག་ཕོ་སྐྱོང་མ་བཞེངས་ལྷ་རེད། །
ཆར་ཟིལ་མ་མི་འཛད་མཛོད་རེད། །
ལྷོ་འཛམ་བུ་གླིང་ང་འབབ་རྒྱུ། ། །
ཆར་བབས་ཀི་དཔེ་ཐང་འཇོག་རྒྱུ། །
ཆུ་རྨ་ཆུ་སྔོན་མོའི་གཡས་ཟུར་གི །
ཤར་གཡུ་ལུང་བཀྲ་ཤིས་ཁྲི་སྒོ་འདི། །
བྱིའུ་འཇོལ་མོའི་ཕ་ས་ཕ་ཡུལ་རེད། །
བྱ་ཁུ་ལོ་ཡོང་ན་གྲགས་ས་རེད། །
བྱ་རྨ་བྱ་འཁོར་སའི་གཞི་མ་རེད། །
ནང་བྱ་བརྒྱ་ཚོགས་ས་འདུ་ས་རེད། །
སྡེ་ཆེན་པོ་མ་བརྡུངས་མཁར་རེད། །
རོགས་ཆུང་ལོ་མ་བཞེངས་ལྷ་རེད། །
ཁ་ལ་གཞས་མི་ཚར་མཛོད་རེད། །
ས་སྡེ་ཆེན་རོགས་ལོར་རྩེ་རྒྱུ། །
རོགས་རྩེ་གི་དཔེ་ཐང་འཇོག་རྒྱུ། །
ཆུ་རྨ་ཆུ་སྔོན་མོའི་གཡས་ཟུར་གི །
སྡེ་ཆེན་པོ་གཡུང་དྲུང་སྒོ་བཞི་འདི། །
མ་བུ་མོའི་ཕ་ས་ཕ་ཡུལ་རེད། །
གྲོང་རྩེ་བ་ཡོང་ན་རྩེ་ས་རེད། །
སྟག་ཤ་ར་འཁོར་སའི་གཞི་མ་རེད། །
362
སྟོད་དབུས་གཙང་ཆོས་ར་ནང་ནས། །
ཆོས་ཡུམ་ཆུང་ཡིད་ཀྱིས་བཏང་ཡོད། །
ཆོས་ཡུམ་ཆེན་གླེགས་ཐག་གྲོལ་ཡོད། །



ཞེ་བསམ་པས་འདོན་འདོད་ང་ཡོད། ། ་
། རོགས་རྩེ་གི་སྟབས་ཀ་འགྲིག་རྒྱུ་རེད། །
ཁ་ལ་ལའི་དངོས་གྲུབ་གནང་རྒྱུ་རེད། །
སྡེ་ཆེན་པོ་རྩེ་ར་ནང་ནས། །
གླུ་ཁ་མཚར་རྩེ་མཚམས་བཞག་ཡོད། །
ཁ་ལ་གཞས་ལེན་མགོ་བརྩམས་ཡོད། །
ལབ་རྒྱབ་བེ་རྩེ་འདོད་ང་ཡོད། །
སྟོད་དབུསགཙང་ཉི་མ་ཤར་འདྲ་རེད། །
མགོ་གསེར་ཏོག་ཟླ་བ་ཚེས་འདྲ་རེད། །
ལྷ་མཇལ་རྒྱུའི་བསམ་པ་འཛིན་ན་འགྲོ །
ཕྱག་དད་པས་ཐོད་པ་གཏུག་ག་འགྲོ །
ཁ་ལ་གཞས་ལེན་ན་རྟ་དགོས། །
རྟ་ཨ་འགྲིག་ཆ་འགྲིག་གཉིས་དགོས། །
རྟ་གཅིག་ག་སྤུ་ཁ་འཛོམ་དགོས། །
རྟ་གཅིག་ཀི་གོམ་ལག་བདེ་དགོས། །
དེ་མིན་ན་ལ་གཞས་མི་ལེན། །
སྡེ་ཆེན་པོ་ནམ་མཁའ་ལངས་འདྲ་རེད། །
རོགས་ཆུང་ལོ་སྐར་མ་ཤར་འདྲ་རེད། །
རོགས་རྩེ་རྒྱུའི་བསམ་པ་འཛིན་ན་འགྲོ །
ཁ་ལ་ལའི་སྒྲུང་གླུ་ལེན་ན་འགྲོ །
ཁ་ལ་གཞས་ལེན་ན་རོགས་དགོས། །
རོགས་ཨ་འགྲིག་ཆ་འགྲིག་གཉིས་དགོས། །
རོགས་གཅིག་ག་ཁ་ཚིག་འཛོམ་དགོས། །
རོགས་གཅིག་ག་ལན་པ་ཡོད་དགོས། །
དེ་མིན་ན་ལ་གཞས་མི་ལེན། །
ས་ཨ་མདོ་རྩེ་བར་མ་རྩེ། །
དགུང་ཨ་སྔོན་དཀྱིལ་གི་སྐར་ཆེན། །
ནམ་ཡིན་རུང་དགུང་གི་དཀྱིལ་རེད། །
དེའི་ཚོད་ཀྱི་འོད་མདངས་གསལ་ན། །
དགུང་སྐར་བརྒྱ་མགྲོན་ན་འབོད་རྒྱུ། །
དགུང་ཨ་སྔོན་གོས་ཆེན་ཁ་གང་རེད། །
དགུང་ཉི་ཟླ་ཐོག་ཀི་རི་མོ་རེད། །
འབྲུག་གྲགས་ཀི་སྟབས་ཀ་འགྲིག་རྒྱུ་རེད། །
ཆར་ཟིལ་མའི་དངོས་གྲུབ་གནང་རྒྱུ་རེད། །
ས་སྡེ་ཆེན་དཀྱིལ་གི་རོགས་ལོ། །
ནམ་ཡིན་རུང་སྐད་སྙན་ལྷང་རེད། །
དེའི་ཚོད་ཀི་ལ་གཞས་ལེན་ན། ། །
གྲོང་རོག་བརྒྱ་མགྲོན་ན་འབོད་རྒྱུ། །
སྡེ་ཆེན་པོ་གོས་ཆེན་ཁ་གང་རེད། །
ནང་ན་ཟླ་ཐོག་ཀི་རི་མོ་རེད། །
ཕྱི་རྟ་བརྒྱ་རྟ་མང་རྒྱབ་ནས། །
རྟ་རྒྱུག་རྒྱུ་ཟེར་ན་ལྕག་དགོས། །
ལྕག་མེད་ན་རྒྱུག་ས་མི་འགྲོ ། །
ང་རྟ་བདག་དགའ་ཕྱོགས་དེ་ཡིན། །
363



ནང་རོགས་བརྒྱ་རོགས་མང་གྲུབ་ནས། །
ཁ་ལ་གཞས་ལེན་ན་ལབ་དགོས། །
ལབ་མེད་ན་ལེན་ས་མི་འགྲོ །
ང་རྩེ་བ་དགའ་ཕྱོགས་དེ་ཡིན། །
ཁྱོད་ཁིས་ཆེན་ཁིས་ནས་འབུད་དུས། །
སྟོད་དབུས་རུ་དབུས་སྐོར་རིག་ག །
ཞྭ་ཕུད་ལ་ཕྱག་གསུམ་འཚོལ་ར། །
ལས་སྡིག་སྒྲིབ་རྣམ་སྨིན་དག་ག །
སྟོད་དབུས་གཙང་ཆོས་ར་ནང་ནས། །
ཆོས་འདོན་གི་མཚན་ལྡན་བླ་མས། །
ཁ་མི་དལ་སྐྱབས་འགྲོ་གསུངས་གི །
ལག་མི་དལ་ཕྲེང་བ་འདྲེན་གི །
བོད་ཆོས་དད་ཅན་གི་འདོད་རེད། །
ཁྱོད་སྡེ་ལུང་མཐའ་ནས་འབུད་དུས། །
ས་སྡེ་ཆེན་སྡེ་བ་རིག་ག ། །
ཞེ་བསམ་པས་ལ་ལ་ལོངས་ར། །
དོན་དམ་པའི་རྩེ་བ་ཉན་ན། །
སྡེ་ཆེན་པོ་རྩེ་ར་ནང་ནས། །
གླུ་ལེན་གི་རྩེ་རོགས་བུ་མོས། །
ཁ་མི་དལ་ལ་གཞས་ལེན་གི །
ལག་མི་དལ་ཁ་བཏགས་འདྲེན་གི །
རོགས་རྩེ་འདོད་ཅན་གི་འདོད་རེད། །
རྨ་ཕ་རིའི་བྲག་དཀར་རྫ་ནས། །
ཤ་ཡུ་མོ་དུང་རྭ་ཅན་པོ། །
གསོད་མི་ཉན་མགོ་ཐོག་ཉི་མ། །
གནས་བྲག་དཀར་ལྷ་ཡི་འཁོར་རེད། །
ས་སྡེ་ཆེན་ན་ཟླའི་རྒྱབ་ནས། །
རོགས་ཆུང་ལོ་ཁ་ཚིག་ཅན་པོ། །
འགྲོག་མི་ཉན་མགོ་ཐོག་ཉི་མ། །
ང་རྩེ་བ་བྱི་ལིའི་འཁོར་རེད། །
ང་འདོ་རིག་རྟ་བོ་ཟེར་ནོ། །
རྟ་ཡུན་ནས་ཡུན་གིས་རྒྱུག་ག །
རྟ་གཞན་ན་གོམ་ཁ་འགྲན་ན། ། །
ནང་རྟ་བརྒྱ་ལྟད་མོ་འཇོག་ག །
ང་ཕ་བཟང་བུ་ཚ་ཟེར་ནོ། །
རོགས་ཡུན་ནས་ཡུན་གིས་རྩེ་ཡ། །
ཁ་ལ་གཞས་མང་ཉུང་འགྲན་ན། །
ནང་རོགས་བརྒྱ་ལྟད་མོ་འཇོག་ག །
སྟོད་དབུས་གཙང་ཡུལ་གི་བླ་མ། །
ཞེ་བསམ་པས་ཕྱག་གསུམ་འཚལ་ལེ། །
དོན་དམ་པས་དད་པ་བྱེད་ན། །
ངའི་རྣམ་ཤེས་སྦྲང་མ་འདྲ་བོ། །
ཁྱོས་དག་པའི་ཞིང་ང་འདྲེན་དགོས། །
ས་སྡེ་ཆེན་གྲོང་གི་བྱི་མོ། །
364



རོགས་རྩེ་བ་བརྒྱ་གི་མགོ་རེད། །
ཞེ་བསམ་པས་ཚིག་གསུམ་བཤད་ལེ། །
དོན་དམ་པས་རྩེ་རོགས་བྱེད་ན། །
ངའི་ཞེ་འདང་མར་དཀར་རིལ་ལི། །
ཁྱོས་བདེ་བ་ཅན་ན་འདྲེན་དགོས། །
སྟོད་གཡུ་ལོའི་རྟ་ར་ནང་ནས། །
རྟ་ངེས་ངེས་རྒྱུག་རྒྱུ་ཡིན་ན། །
རྟ་རྒྱུག་ཡ་ཟེར་ར་རྒྱལ་འཇོག །
རྒྱལ་བཞག་གེ་རྒྱུག་རྒྱུ་མིན་ན། །
ལྕགས་གོར་མོར་ལན་ཆགས་མ་སྐོལ། །
ས་ཡར་བལྟས་ཁྱ་ཡག་རྫ་ན། །
གསོད་མི་ཉན་ཤ་བོ་གཅིག་ཡོད། །
ཤ་ཤེའུ་ཐིག་རང་བྱོན་གོས་རེད། །
རྭ་གོང་ཆེན་རིན་ཆེན་སྨན་རེད། །
གསོད་མི་ཉན་ཟེར་དོན་དེ་ཡིན། །
ས་སྡེ་ཆེན་རྩེ་ར་ནང་ནས། །
རོགས་ངེས་ངེས་རྩེ་རྒྱུ་ཡིན་ན། །
རོགས་རྩེ་ཡ་ཟེར་ར་ལབ་ལོངས། །
ལབ་བརྒྱབ་བེ་ལེན་རྒྱུ་མིན་ན། །
ཞེ་སྣང་བར་ལན་ཆགས་མ་སྐོལ། །
ས་མར་བལྟས་སྡེ་ཆེན་གྲོང་ན། །
འགལ་མི་ཉན་རོགས་ལོ་གཅིག་ཡོད། །
ཡག་མོ་སྒོ་འཛོམ་གི་རོགས་རེད། །
ཚིག་རྩ་ཆེན་རྗེ་བཙུན་མགུར་རེད། །
འགལ་མི་ཉན་ཟེར་དོན་དེ་ཡིན། །
རྟ་རྒྱུག་ཡ་ཟེར་ན་རྒྱལ་འཇོག །
རྒྱལ་འཇོག་ཀི་ཁ་མགོས་ང་འདུག །
ལམ་རྩུབ་ས་ཡོད་སར་མཉམ་ཞོགས། །
རི་མཐོ་མཐོ་ཚང་མར་འདང་མེད།
ཤར་རྨ་རྒྱལ་སྦོམ་རར་འདང་ཆེ། །
འདང་ཆེ་གི་རྩ་བ་འཤད་ན། །
རི་དབྱར་དགུན་མེད་ལ་གངས་རེད། །
ཆུ་རྨ་ཆུ་སྔོན་མོའི་མགོ་རེད། །
གླུ་ལེན་ཡ་ཟེར་ན་རྒྱལ་འཇོག །
རྒྱལ་འཇོག་ཀི་ཁ་མགོས་ང་འདུག །
ཞེ་སྣང་བའི་ཕྱོགས་ག་མཉམ་ཞོགས། །
རོགས་རྩེ་རྩེ་ཚང་མར་འདང་མེད། །
ཞེ་མཐུན་གི་ཆུང་ལོར་འདང་ཆེ། །
འདང་ཆེ་གི་རྩ་བ་འཤད་ན། །
ཁ་ལ་ལ་སྒྲུང་གི་མཛོད་རེད། །
ལུག་རིམ་པ་མེད་ཀི་རྒྱབ་བ། །
སྤྱང་བསམ་པ་མེད་ནོ་ཐོན་ཐལ། །
བལ་དཀར་པོ་རླུང་ང་བསྐུར་རྒྱུ་རེད། །
ཁྲག་དམར་པོའི་མཚོ་མོ་སྐྱིལ་རྒྱུ་རེད། །
365



རོགས་ལེན་པ་མེད་ཀི་རྒྱབ་བ། །
ང་རྩེ་བ་བྱི་ལི་ཐོན་ཐལ། ། །
ཁ་ལ་ལའི་མཛོད་སྒོ་ཕྱེ་རྒྱུ་རེད། །
སེམས་སྐྱ་མོ་བུག་སེ་གཏོང་རྒྱུ་རེད། །
སྤང་ཁ་རི་བརྒྱུད་ལེ་ཆེ་ཡོང་། །
གཅིག་ཡོང་རུང་རྒྱུག་རྒྱུ་ཆེ་ཟེར། །
ང་ཕ་རིའི་རི་སྤྱང་སྔོན་མོ། །
ང་ཚུར་རིའི་ལུག་ཁྱུར་མི་རྒྱུག །
རྒྱུག་བཏང་གི་ནང་མོ་ཞིག་ག །
ཤ་མ་ཟོས་ཕྱིར་ར་མི་འགྲོ ། །
ང་ཁ་ཁྱམ་བྱི་མོ་ཟེར་ནོ། །
ཁ་ལ་ལ་ཅན་ཞིག་མིན་ན། །
སྡེ་ཁ་རུ་ཉུག་གེ་ཆེ་ཡོང་། །
གཅིག་ཡོང་རུང་རྩེ་རྒྱུ་ཆེ་ཟེར། །
ང་ཕ་རིའི་ཕ་བཟང་བྱི་མོ། །
ང་ཚུར་རིའི་རོགས་ལ་མི་རྩེ། །
རྩེ་བཏང་གི་ནང་མོ་ཞིག་ག །
རྒྱལ་མ་བླངས་ཕྱིར་ར་མི་འགྲོ །
རྒྱ་རྔོན་པ་ཅིག་གིས་བཅུད་བཏང་ཟིག །
ལྷ་ཡུལ་ལྷའི་སྒོ་ཟོག་བདའ་བཏང་ཟིག །
བོའུ་ཁྱ་རིང་སྐེག་སེ་མ་སོང་གོང་། །
སྲོག་དམར་པོ་བགེགས་སེ་འགྲོ་རྒྱུ་རེད། །
སྤྱང་དར་མ་བསོད་ཟད་མ་བོ། །
ཁྱོད་ཚུར་རིའི་ལུག་ཁྱུར་མ་རྒྱུག ། །
ང་ལུག་རྫིའི་ཕྲག་ན་བོའུ་ཡོད། ། །
ཟེད་ལོག་སེ་རྫོགས་ན་ཚར་ནི་རེད། །
ཁྱོད་བྱི་མོ་ཅིག་ཀིས་བཅུད་བཏང་ཟིག །
ང་བྱི་ལུར་ལ་ལ་བླངས་བཏང་ཟིག །
གྲོང་སྡེ་བ་ཐར་སེ་མ་སོང་གོང་། །
སེམས་སྐྱ་མོ་བུག་སེ་འགྲོ་རྒྱུ་རེད། །
ཁྱོད་ཨ་རིག་ར་ཁྱ་རྒྱུག་ཡོད་ན། །
ང་ཁྱམ་པའི་ལག་ན་ལྕག་ཡོད། །
རྟ་མི་འཆིམས་བསམ་པ་ང་མེད། །
རོགས་ཆུང་ལོ་བསོད་ཟད་མ་བོ། །
ང་ཚུར་རིའི་རོགས་ལ་མ་རྩེ། །
ངའི་ཁ་ན་སྲིད་པའི་སྒྲུང་ཡོད། །
ཁྱོད་བུག་སེ་བཏང་ན་ཚར་ནི་རེད། །
ཁྱོད་ཕ་བཟང་བྱི་ལུར་གླུ་ཡོད་ན། །
ང་བྱི་མོའི་ཁ་ན་ལན་ཡོད། །
ལེན་མི་ཐུབ་བསམ་པ་ང་མེད། །
ང་འདོ་སིང་གྱོ་རྒྱ་ཟེར་ནོ། །
རྒྱུག་གོམ་པ་ཅན་ཞིག་མིན་ན། །
འབྲོང་བྲེ་ལོ་ཅིག་གིས་བཅུད་ཀོ་ཀི །
366



རྟ་ཞོན་གི་བསོད་ནམས་ཟད་ནི་རེད། །
སྤང་སེར་བོའི་ཀླད་པ་འདྲད་ཀོ་ཀི །
ང་བོའུ་ལྗིད་གཞུག་ན་འཇབ་ཀོ་ཀི །
བོའུ་ཁྲ་རིང་སྐེག་སེ་གཏོང་རྒྱུ་རེད། །
འབྲོང་བྲེ་ལོ་ཟེད་སེ་རྫོགས་རྒྱུ་རེད། །
ཁྱོད་རོགས་ལོ་ཅིག་ཀིས་བཅུད་བཏང་ཟིག །
ང་བྱི་ལུར་ལེན་རེས་བྱས་བཏང་ཟིག །
ཁ་ལ་ལའི་མགོ་རྐང་སྒྲིག་ཀོ་ཀི ། །
ལབ་སྒྲུང་གི་མཛོད་སྒོ་ཕྱེ་རྒྱུ་རེད། །
རོགས་ཆུང་ལོ་བུག་སེ་གཏོང་རྒྱུ་རེད། །
ང་ཁ་ཁྱམ་བྱི་མོ་ཟེར་ནོ། །
ས་སྡེ་ཆེན་གྲོང་ང་སོང་དུས། །
ས་སྡེ་ཆེན་རྩེ་བ་བཏུལ་བཏང་ཟིག །
ཁྱོད་ན་ཆུང་སྤུག་ཐབས་མ་ཐང་དུས། །
གླུ་ལེན་གི་བསོད་ནམས་ཟད་ནི་རེད། །
རྐྱང་ཁུ་དཀར་མི་རབས་མི་རབས་བ། །
ང་ཁ་ལོ་མེད་ནོ་འདི་རེད། ། །
ཁྱོས་འགྲམ་ལོ་བཏུལ་རྒྱུ་ཟེར་དུས། །
ང་སྡིག་མགོས་འདུག་ཀི་འཇོག་རྒྱུ་རེད། །
ཁྱོད་མི་ཞོན་རྒྱུ་ལ་ཞོན་བཏང་ཟིག ། །
ང་ཁུ་དཀར་རྐྱང་ང་ཞོན་བཏང་ཐལ། །
སྤང་ལ་དམར་ཀླད་ལ་འབུད་རེག་ག །
མགོ་སྐོར་རེ་ཐང་ང་དུ་རྒྱག་ག །
ཁྲག་དམར་པོའི་མཆོད་ཁ་དུ་འཕེན་ན། །
ང་བྱི་ལུ་མི་རབས་མི་རབས་བ། །
རོགས་རྩེ་ཡ་མེད་ནོ་འདི་རེད། །
ཁྱོད་བུ་མོས་བཏུལ་རྒྱུ་ཟེར་དུས་ན། །
ང་མིང་ང་གྲགས་ཀི་འཇོག་རྒྱུ་རེད། །
ཁྱོད་མི་རྩེ་རྒྱུ་ལ་རྩེ་བཏང་ཐལ། །
ང་ཁ་འཁྱམ་བྱི་མོར་རྩེ་བཏང་ཐལ། །
ནམ་སྟོན་ནམ་ལྟག་ཀས་འཇོག་རེག་ག ། །
ཁ་ཁུག་མ་སྤུག་སྲུག་དུ་བྱེད་ལ། །
ངས་དུ་སྤུག་གྲངས་ཀ་དུ་ལེན་ན། །
སྟོད་སྤང་དཀར་རྐྱང་བརྒྱའི་རྒྱབ་ནས། །
རྐྱང་ཁུ་དཀར་ཁ་ལོ་མེད་ནོ། །
ཐུར་བཞག་གེ་བཏུལ་ནོ་ང་རེད། །
ང་སྨད་ཕྱོགས་ཁྱམ་པ་ཟེར་ནོ། །
ས་སྟོད་ལ་ཇག་ག་འགྲོ་དུས། ། །
སྟོད་ཁུ་དཀར་རྐྱང་ཁྱ་བཏུལ་བཏང་ཟིག ། །
ཁྱོད་ནག་ཆུང་ཐོ་རུ་མ་ཐུབ་དུས། །
ས་སྡེ་ཆེན་རོགས་བརྒྱའི་རྒྱབ་ནས། །
ཁྱོད་ཁ་ཁྱམ་ལེན་ཡ་མེད་ནོ། །
གླུ་བླངས་ངེ་བཏུལ་ནོ་ང་རེད། །
རྐྱང་ཡིན་ན་ཁ་ལོ་མེད་ནོ། །
367



ཁྱོས་ལེན་ན་ཟེར་ན་དགའ་གོ་ཀི །
འདིར་ཤོག་ར་འགྲམ་ལོ་ངས་བཏུལ། །
སང་ནང་མོ་སྤང་ནས་ཐུག་དུས། །
སྒ་བསྟད་ལེ་ཞོན་བཏང་ཆོག་ནི་ཟིག །
ངས་དེ་མོ་ཞིག་ཀིས་མ་བཏང་ན། །
ང་ཁྱམ་པའི་བུ་ཞིག་མིན་ནི་ཡིན། །
ཁྱོད་ཁྱམ་པ་ཅིག་ཀིས་བཅུད་ཀོ་ཀི །
རྟ་རྒ་མ་རྒོད་ལ་ཞོན་གོ་ཀི ། །
རོ་ལྷང་སེ་འགྲོ་ན་འདོད་ཀོ་ཀི །
རོགས་ཡིན་ན་ལེན་ཡ་མེད་ནི་བོ། །
འདིར་ཤོག་ར་བུག་ག་ངས་བསྡུ། །
སང་ནང་མོ་སྡེ་ནས་ཐུག་དུས། །
མགོ་སྒུར་རེ་འབྲོ(འགྲོ་གི་འདུག་ནི་ཞིག །
ངས་དེ་མོ་ཞིག་གིས་མ་བཏང་ན། །
ང་སྟོད་ཀི་རྩེ་བ་མིན་ནི་ཡིན། །
ཁྱོད་བྱི་ལུ་ཅིག་ཀིས་བཅུད་ཀོ་ཀི །
ང་ཁ་ཁྱམ་བྱི་མོར་ལེན་གོ་ཀི །
ཁྱོད་བུག་སེ་འགྲོ་ན་འདོད་ཀོ་ཀི །
ཁྱོད་ར་ཁྱ་རྒྱུག་རབ་ཟེར་གི །
ང་སྒ་ཁྱ་སྟོད་ཀི་ཡོང་ནི། །
རྐྱང་ཁུ་དཀར་ཁ་ལོ་མེད་ནི་བོར། །
ཞོན་ཟེར་ན་སྐྱེ་བ་ལེན་ནོ་རེད། །
མགོ་སྐོར་རེ་ཐང་ང་རྒྱག་ན་ཐང་། །
ཁྱོས་ལ་ལ་ལེན་རབས་ཟེར་གི །
ང་ལོན་པ་རྫོགས་ཀི་ཡོང་ནི། །
ང་ཁ་ཁྱམ་ལེན་ཡ་མེད་ནི་བོར། །
ལེན་ཟེར་ན་སྐྱེ་བ་ལེན་ནོ་རེད། །
ཁྱོད་འདྲ་མོ་བུག་སེ་གཏོང་ན་ཐང་། །
ཁྱོད་རྟ་གསར་རྒྱུག་ཀི་བང་ཡོད་ན། །
ང་རྟ་བརྒྱ་བཏུལ་གི་ལྕག་ཡོད། །
རྒྱུག་མི་ཐུབ་བསམ་པ་ང་མེད། །
ང་རི་མགོའི་ཁྱམ་པ་ཟེར་ནོ། །
རྟ་རྒ་མ་རྒོད་ལ་དགའ་ནི་ཀི །
ཁྱོས་སྒུག་ག་ཟེར་ན་དགའ་གོ་ཀི །
ཁྱོད་བྱི་ལུར་ལེན་གི་གླུ་ཡོད་ན། །
ང་ལན་པ་རྫོགས་ཀི་བློ་ཡོད། །
ལེན་མི་ཐུབ་བསམ་པ་ང་མེད། །
ང་ཁ་ཁྱམ་བྱི་ལུ་ཟེར་ནོ། །
ཁ་ལ་ལའི་ལབ་བ་དགའ་ནི་ཀི །
ཁྱོད་སྟོད་ཕྱོགས་རྟ་བོར་ཤ་ཡོད་ཀི །
ང་སྨད་ཕྱོགས་ཁྱམ་པ་རྟ་བདེ་གི །
ལམ་སྐྱ་མོ་གཅོད་ལ་སྡུག་མེད་ཀི །
368



ཁྱོད་ཕ་བཟང་བྱི་ལུར་གླུ་ཡོད་ཀི ། །
ང་ཞང་བཟང་ཚ་མོར་ལན་ཡོད་ཀི །
ནམ་སྐྱ་རེངས་སློང་ང་སྡུག་མེད་ཀི །
ང་ཁ་ཁྱམ་བྱི་ལུ་ཟེར་ནོ། །
ས་སྡེ་ཆེན་སྡེ་ཆུང་ཉུག་ནི་ཡོད། །
སྡེ་ཆེན་པོ་རོགས་ལ་རྩེ་ནི་ཡོད། །
ཁ་ལ་ལ་བླངས་ངེ་ཚར་ནི་མེད། །
རྟ་རྒྱུག་རྒྱུ་ཟེར་ན་རྒྱལ་འཇོག །
རྒྱལ་འཇོག་ནི་ཡོད་ན་འདིར་ཤོག །
ཐང་ཆེ་ས་ཞིག་ག་ད་འབུད། །
རྐྱང་ཁུ་དཀར་ཁ་ལོ་མེད་ནི་ཟིག །
ང་ཁྱམ་པ་སྐྱ་རྩལ་བདེ་ནི་ཞིག །
འདིར་ཤོག་ར་འགྲམ་ལོ་ངས་བྱེད། །
སང་ཕྱིན་ཆད་རྟ་སར་ངས་ཕུད། །
རོགས་རྩེ་ནི་ཡོད་ན་རྒྱལ་འཇོག །
རྒྱལ་འཇོག་ནི་ཡོད་ན་འདིར་ཤོག །
ཁ་ལ་ལའི་ལབ་བ་ད་འགྲོ །
ཁྱོད་རོགས་ལོ་ལ་ལ་མཁས་ནི་ཞིག །
ང་ཁ་ཁྱམ་ལན་པ་མང་ནི་ཞིག ། །
འདིར་ཤོག་ར་བུག་ག་ངས་བསྡུ། །
སང་ཕྱིན་ཆད་རོགས་སར་ངས་ཕུད། །
རྟ་རྒྱུག་ཡ་ཟེར་ར་རྒྱལ་འཇོག །
རྒྱལ་འཇོག་ཀི་ཁ་མགོས་ང་འདུག །
རྐྱང་ཁུ་དཀར་བརྒྱ་ཡི་བང་ཡོད། །
བང་རྒྱུག་གེ་ལུས་ན་ལས་རེད། །
རྟ་རྒྱུག་རྒྱུ་ཟེར་ན་ལྕག་བཟུང་། །
བང་རྩོད་རྒྱུ་ཟེར་ན་སྒ་ལོངས། །
རོགས་རྩེ་ཡ་ཟེར་ར་རྒྱལ་འཇོག །
རྒྱལ་འཇོག་ཀི་ཁ་མགོས་ང་འདུག །
ཞག་སྟོན་ནམ་བདུན་གི་གླུ་ཡོད། །
གླུ་བླངས་ངེ་ཚར་ན་ལས་རེད། །
རོགས་རྩེ་རྒྱུ་ཟེར་ན་ལབ་ལོངས། །
ནམ་སློང་རྒྱུ་ཟེར་ན་ཁས་རྒྱོབས། །
རྟ་འདོ་བ་སྙིང་ལ་རྗེ་བོ། །
ས་མཚོ་མགོ་མཚོ་རྔ་རྒྱུག་ནི་ཡོད། །
མཚོ་སྔོན་པོར་དཀྱིལ་གསུམ་བརྒྱབ་ནི་ཡོད། །
རྒྱུག་གོམ་པ་བཏང་ལྷོད་ཤོར་ནི་མེད། །
རྟ་འདོ་བ་སྙིང་ལ་རྗེ་བོ། །
རྒྱུག་གོམ་པ་ཅན་ཞིག་ཨེ་ཡིན། །
རྒྱུག་གོམ་པ་ཅན་ཞིག་མིན་དུས། །
སྲབ་འགྲམ་མ་ལེན་རྒྱུ་སྔ་ཐལ། །
རོགས་ཆུང་ལོ་སྙིང་ལ་རྗེ་བོ། །
369



ཁ་ལ་ལ་ཅན་ཞིག་ཨེ་ཡིན། །
ཁ་ལ་ལ་ཅན་ཞིག་མིན་ན། །
ལབ་སྔོན་ན་རྒྱག་རྒྱུ་སྔ་ཐལ། །
ས་སྡེ་ཆེན་ཁ་རི་ཉུག་དུས། །
ཞག་སྟོད་ནམ་བདུན་གི་གླུ་ཡོད། །
ཚར་སོང་དུས་ལེན་ལས་མེད་ནི་རེད། །
ང་ཨ་རིག་ར་ཁྱུ་ཟེར་ནོ། ། །
ས་སྤང་དཀར་ཀླད་ནས་རྒྱུག་རྒྱུ། །
རྟ་མ་བུད་སྐྱེད་ཅིག་བབ་མེད། །
ང་ད་ཐེངས་མ་བུད་བཏང་ན། །
སང་ནང་མོ་རྟ་ཁྱུར་མི་འགྲོ །
སྟོད་གཡུ་ལོ་རྟ་ར་ནང་ན། །
རྟ་ཁྱོད་ཚོ་མིང་ང་གྲགས་ཡོད། །
རྒྱུག་གོམ་པས་གྲགས་ནི་ཨེ་ཡིན། །
རྒྱུག་གོམ་པས་གྲགས་ནི་ཡིན་ན། །
ཁྱོའི་ཁ་གནོན་འདོ་བ་ཐོན་ཡོད། །
ང་ཁ་ཁྱམ་བྱི་ལུ་ཟེར་ནོ། །
ས་སྡེ་ཆེན་གྲོང་ནས་རྩེ་རྒྱུ། །
རྒྱལ་མ་བླངས་ས་ཞིག་བབ་མེད། །
རྒྱལ་ད་ཐེངས་མ་ལོན་བཏང་ན། །
སང་ནང་མོ་རོགས་ཁྱུར་མི་འགྲོ །
ས་སྡེ་ཆེན་རྩེ་ར་ནང་ན། །
རོགས་ཁྱོད་ཚོ་མིང་ང་གྲགས་ཡོད། །
ཁ་ལ་ལས་གྲགས་ནི་ཨེ་ཡིན། །
ཁ་ལ་ལས་གྲགས་ནི་ཡིན་ན། །
ཁྱོའི་ཁ་གནོན་རྩེ་བ་ཐོན་ཡོད། །
སྤྲིན་དར་རྒྱལ་ཀླད་ནས་ལངས་སྲོལ་གི ། །
ཁྱོའི་རྒྱབ་ན་ཆུ་ལཱ་མེད་སྲོལ་གིས། །
ཆུས་བརྟ་ནི་མ་ར་ཅི་ཞིག་རེད། །
ཁྱོད་འདོ་སིང་གྲོ་རྒྱ་ཟེར་ནོ། །
རྟ་རྒྱུག་ག་རྒྱུག་རབས་ཟེར་གི །
ས་ཞིང་ལམ་རིང་མོ་བརྒྱུད་དུས། །
རྒྱོའུ་རྒྱ་མོ་གཞུག་ག་དུ་བསྒྱུར། །
དེའི་ས་ན་བཤད་རྒྱུ་མེད་ན། ། །
རྟ་རྒྱུག་སྲོལ་བཤད་ན་ལབ་ཡིན། །
ས་
རོགས་སྡེ་ཆེན་གྲོང་ནས་རྩེ་སྲོལ་གིས། །
ཁྱོད་རོགས་ལོར་ལ་ལ་མེད་སྲོལ་གིས། །
ཁྱོད་སྤུག་ནི་མ་ར་ཅི་ཞིག་རེད། ། །
རྫ་ཁ་ཡག་ཁ་རི་ཉུག་དུས། །
ཕྲུག་མཐེབ་བརྒྱའི་ཆུ་ལཱ་བཟུང་ཡོད། །
བརྟ་བཏང་དུས་གོན་ལས་མེད་ནི་རེད། །
370
ཁྱོད་ཕ་བཟང་བྱི་ལུ་ཟེར་ནོ། །
གླུ་ལེན་ན་ལེན་རབས་ཟེར་གི །
ཞག་སྟོད་ནམ་རིང་མོ་དུ་བསླངས། །
ང་འདྲ་འདྲ་བུག་ག་དུ་བསྡུས། །



དེའི་ས་ན་བཤད་རྒྱུ་མེད་ན། །
གླུ་ལེན་ན་ཟེར་ནོ་ལབ་ཡིན། །
གཡའ་ཡེད་གྱོ་ཁ་རྒོད་ཡིན་ནེ། །
ངོ་རྫོགས་རྒྱུ་ལ་ལ་བཙོག་གེ ། །
བདའ་བཏང་རྒྱུ་ཁྲིག་ཁྲིག་མེད་ཀི །
རྟ་རྒྱུག་ཀི་ལོ་རྒྱུས་བཤད་ལེ་ཅི། །
རྟ་རྒྱུག་ཀི་ལོ་རྒྱུས་བཤད་རྒྱུ་ན། །
ས་བ་ཡན་ཐང་ནས་རྒྱུག་དུས་ན། ། །
རྟ་ཁ་གྲངས་ཅན་ཞིག་གཤིབ་དུས་ན། །
ང་ཨ་རིག་ར་ཁྱ་ཤི་ཡེ། །
རྟ་ཡོད་ཚད་སྤང་ནས་ལུས་ནི་རེད། །
བྱ་འཕུར་ལོབས་མ་ཞིག་མིན་འདྲ། །
དགུང་ནམ་འཕང་བསྟོད་ཀི་བསྡད་ལ། །
རླུང་གཡུག་གེ་ཁུར་ནི་མ་དགོས། །
ཐོག་འཕངས་རུང་ལྷུང་ནི་མི་གསལ། །
རོགས་རྩེ་གི་ལོ་རྒྱུས་བཤད་ལེ་ཅི། །
རོགས་རྩེ་གི་ལོ་རྒྱུས་བཤད་རྒྱུ་ན། །
ས་སྡེ་ཆེན་གྲོང་ནས་རྩེ་དུས་ན། །
རོགས་ཁ་གྲངས་ཅན་ཞིག་གཤིབ་དུས་ན། །
ང་ཁ་ཁྱམ་བྱི་ལུ་ཤི་ཡེ། །
ཁ་དེ་ཡེ་དམ་སེ་བཏང་ནི་རེད། །
རོགས་རྩེ་ལོབས་མ་ཞིག་མིན་ར། །
ཁ་ལ་ལ་ལེན་གི་བསྡད་ལ། །
ལོན་མེད་ལེ་བསྡད་ནི་མ་དགོས། །
འདང་བརྒྱབ་བེ་བསམ་ནི་མི་གསལ། །
སྟོད་དབུས་གཙང་ཡུལ་གི་བླ་མ། །
བྱུང་ཡིག་རྩལ་ངན་རྒྱུ་མེད་དྲ། །
ཆོས་བཀའ་འགྱུར་བསྟན་འགྱུར་འདོན་དུས། །
བབ་ཆད་ལྷག་ཤོར་ནི་མི་གསལ། །
ཁྱོད་མ་ཞོན་གཅིག་ག་མ་ཞོན། །
ང་ཁུ་དཀར་རྐྱང་ང་མ་ཞོན། ། །
འགང་མ་ཞོན་ཟེར་ནི་མིན་འདྲ། །
གཡའ་ཡེད་གྱོ་ཁ་བཙན་ཆེ་ལེ། །
ངོ་རྫོགས་རྒྱུ་མཛད་པ་བཙོག་གེ ། །
དྲུད་བཏང་རྒྱུ་ཁྲིག་ཁྲིག་མེད་ཀི །
ང་སྡེ་ཆེན་གྲོང་གི་རྩེ་བ། ། །
བྱུང་ལ་ལ་ལེན་རྒྱུ་མེད་དྲ། །
གྲོང་རོགས་བརྒྱ་སྡེ་ཡ་ཚོགས་དུས། །
བབ་ཁས་ལེན་ཤོར་ནི་མི་གསལ། །
ཁྱོད་མ་རྩེ་གཅིག་ག་མ་རྩེ། །
ང་ཁ་ཁྱམ་བྱི་མོར་མ་རྩེ། །
འགང་མ་རྩེ་ཟེར་ནི་མིན་འདྲ། །
བོའུ་ཁྱ་རིང་ཁྱམ་པའི་དཀྱིལ་མ་རེད། །
དཔའ་ཡོད་ན་རང་གིས་ཁུར་ར་ཐོངས། །
དཔའ་མེད་ན་ཡུལ་ནས་བསྐྱུར་ར་ཐོངས། །
371



ཁ་ལ་ལ་རྩེ་བའི་དཀྱིལ་མ་རེད། །
ལན་འཁེལ་ན་རང་གིས་ལོངས་ང་ཐོངས། །
ལན་མེད་ན་དེ་ནས་བསྐྱུར་ར་ཐོངས། །
ང་སྡེ་ཆེན་རྩེ་བ་ཟེར་ནོ། །
གྲོང་རྩེ་བ་ཚོགས་སར་ཐོན་ཡོད། །
ཁྱོས་རྩེ་ཡ་ཟེར་ན་ཡ་ཡིན། །
རྩེ་མི་ཐུབ་ཟེར་ན་ཨོ་ཡིན། །
ཆུ་རྨ་ཆུ་དྲི་ཆུ་ཡིན་ནི་ཀི །
རྒྱ་ཆུ་བ་དྲི་རོར་བཏང་ནི་ཀི །
ཡང་ཁུར་འགྲོ་སེམས་མ་འདོད་ལེ། །
ཆུ་བཞུར་རྒྱུ་དྲི་ཟིག་སྐྲག་གི །
རྟ་ཞིག་ཀི་དགོས་མཁོ་ཡོད་ན། །
སྟོང་ཞིག་ཀི་འགྲོ་སྒོ་ཐོངས་ར། །
རྟ་ཞིག་ཀི་ཡོང་སྒོ་ལོས་ཡོད། །
-
-
ཁ་ལ་ལའི་ལབ་བ་མཁས་ནི་ཀི ། །
གྲོང་རྩེ་བ་རྒྱང་ཕུད་བརྒྱབ་ནི་ཀི །
ཁྱོད་ངོ་ཚ་བསྟད་འགྲོ་འདོད་བཏང་ན། །
གླུ་ལེན་རྒྱུ་དྲི་ཟིག་སྐྲག་ཀོ་ཀི ། །
རོགས་ཞིག་ཀི་དགོས་མཁོ་ཡོད་ན། །
ཚིག་ཞིག་གི་འགྲོ་སྒོ་ཐོངས་ར། ། །
རོགས་ཞིག་ཀི་ཡོང་སྒོ་ལོས་ཡོད། །
སྙིང་ཁུབ་ནི་ཡོད་ན་དོ་འཐེན། །
དོ་འཐེན་ནི་ཡོད་ན་འདིར་ཤོག །
ངའི་སྐེ་རགས་མདུད་པ་དོ་ཡིན། །
རྟ་ཞིག་ག་ཞོན་ན་འདོད་ཀི་ར། །
བརྒྱ་བྱིན་རུང་རྟ་ཞིག་མི་ཁུག་ཀི །
སྟོང་བྱིན་ནས་རྟ་ཞིག་ཉོས་བཏང་ན། །
དེས་མགོ་སྟོང་བཅོས་ཐལ་ཨེ་ཟེར་ར། །
གླུ་ལེན་ནི་ཡོད་ན་ལབ་ལོངས། །
ལབ་ལེན་ནི་ཡོད་ན་འདིར་ཤོག །
ཁ་ལ་ལའི་མགོ་རྐང་ལབ་ཡིན། །
རོགས་ཞིག་ག་རྩེ་ན་འདོད་ཀི་ར། །
ཚིག་དྲང་བཤད་བྱས་ན་མི་རྩེ་གི །
མགོ་བསྐོར་རེ་རོགས་ལ་རྩེ་བཏང་ན། །
མགོ་སྐོར་གིས་རྒྱག་རྒྱུ་ཨེ་ཟེར་ར། །
ང་ཨ་རིག་ར་ཁྱ་ཟེར་ནོ། །
སྟོད་སྤང་དཀར་ཀླད་ལ་ཐོན་ཡོད། །
ཁྱོད་རྒྱུག་ཡ་ཟེར་ན་ཡ་ཡིན། །
རྒྱུག་མི་ཐུབ་ཟེར་ན་ཨོ་ཡིན། །
ཁྱོད་ཨ་རིག་ར་ཁྱ་ཟེར་ནོ། ། །
ངས་རྟ་བརྒྱ་རྟ་མང་རྒྱབ་ནས། །
ཚེ་གང་གི་བློ་རྟ་འདེམས་ནི། །
ས་བྱང་ལམ་མཚམས་ནས་དྲུད་ན། །
372



རྟ་ཞོན་གི་བསོད་ནམས་ཟད་ནི། །
ས་ཁུར་གི་ཚད་ལ་ཐོན་ནི། །
ཁ་ལ་གཞས་དཀྱིལ་རྒྱ་གཞུང་གི་རེད། །
གླུ་ཁྱོས་ར་ལོངས་ར་ངས་ར་ལེན། །
ཁྱོད་ཞང་བཟང་ཚ་མོ་ཟེར་ནོ། །
ངས་རོགས་བརྒྱ་རོགས་མང་གྲུབ་ནས། །
ཚེ་གང་གི་འགྲོགས་ཡ་བཙལ་ནི། ། །
ཁ་བགད་ལེ་འགལ་ཡེ་སོང་ན། །
རོགས་འགྲོགས་ཀི་བསོད་ནམས་ཟད་ནི། །
རོགས་ཁེར་ཉའི་ཚད་ལ་ཐོན་ནི། །
བོའུ་ཁྱ་རིང་ཕྲག་ག་ཁུར་རེ། །
ཤ་ཡུ་མོ་ཟེར་ནོ་བསད་ལེ། །
རྒྱུ་ཐོབ་བ་མེད་ནོ་མིན་གི །
ཕྱུག་ཐོག་ག་བུད་ན་ཆོག་ནི་རེད། །
རྟ་གྱོ་རིས་སྔོ་རིས་གཉིས་ཀ །
སྟོད་སྤང་དཀར་ཐང་ནས་རྒྱུག་དུས། །
གང་འབུད་འདུག་ལྟ་རྒྱུ་མིན་གི །
གོང་མཐོ་འདུག་ཞིག་ཀིས་ཅི་བྱེད། །
ཆང་བདུད་རྩི་ལག་ག་བཟུང་ངེ་། །
ཁ་ལ་གཞས་ཟེར་ནོ་བླངས་ངེ་། །
ང་ཁ་ལས་མེད་ནོ་མིན་གི །
ང་རྩེ་བ་ཐོགས་ན་ཆོག་ནི་རེད། །
རོགས་ཁྱོད་ར་འུ་གུ་གཉིས་ཀ །
གྲོང་རོགས་བརྒྱའི་རྒྱབ་ནས་རྩེ་དུས། །
གླུ་སུས་ལེན་ལྟ་རྒྱུ་མིན་གི །
ཞེ་མཐུན་འདུག་ཞིག་ཀིས་ཅི་བྱེད། །
རྟ་རྒྱུག་ག་མིན་ནི་མ་འདོད་ན། ། །
ཐང་སྤང་དཀར་རྡུལ་གིས་བཀང་ནི་ཞིག །
ལམ་སྐྱ་མོའི་ཁ་ཤ་ཕུད་ནི་ཞིག །
རྟ་དེ་ཚོ་རྒྱུག་ཀ་ཟེར་ནི་ཞིག །
ངས་དེ་ར་འདྲ་ཞིག་འདོད་ཀི་ར། །
ཁྱོད་དེ་ར་ཅན་གོ་ཨེ་ཡིན་ན། །
བྱ་ཁུ་ལོ་རྒྱ་གར་ཡུལ་གི་རེད། །
བྱིའུ་འཇོལ་མོ་རྒྱ་རྫོང་ནགས་ཀི་རེད། །
ཤིང་གསོམ་དཀར་བྱ་བརྒྱ་འབུམ་གི་རེད། །
བྱ་ཁྱོད་ར་བོབས་དྲ་ང་ར་འབབ། ། །
རོགས་རྩེ་ཡ་མིན་ནི་མ་འདོད་ན། །
ཡུལ་ཕ་མར་མིག་ཆུ་སྐོལ་ནི་ཞིག །
ཁྱིམ་བཟའ་བ་སྡུག་ག་གཏོད་ནི་ཞིག །
རོགས་དེ་ཚོ་རྩེ་ག་འདོད་ནི་ཞིག ། །
ངས་དེ་ར་འདྲ་ཞིག་འདོད་ཀི་ར། །
ཁྱོད་དེ་ར་ཅན་གོ་ཨེ་ཡིན་ན། །
ང་བྱི་ལུ་སྡེ་ཆེན་གྲོང་གི་རེད། །
ཁྱོད་བྱི་མོ་སྡེ་ལུང་མཐའ་གི་རེད། །
373



ང་གྱི་ལིང་གྲོ་རྒྱ་ཟེར་ནོ། །
ཁྱོས་ཨེ་རྒྱུག་མི་རྒྱུག་འདོད་ན། །
སྒ་ཉི་མ་འདྲ་ཞིག་སྟོད་ལ། །
གློ་ཉི་ཐིག་འདྲ་ཞིག་འཐེན་འདྲ། །
རྟ་མ་རྒྱུག་བཏང་ན་ང་ཡིན། །
རོགས་ཆུང་ལོའི་ཚིག་རྟིང་མནའ་རེད། །
རོགས་མི་འགལ་ཟེར་དོན་དེ་ཡིན། །
ཕྱི་སྡེ་བས་ཅི་བཤད་ཁ་རེད། །
ཁར་མི་རྒྱུག་ཁས་ལེན་ཨེ་ཐུབ། །
ང་ཕ་བཟང་བྱི་ལི་ཟེར་ནོ། །
ཁྱོས་ཨེ་རྩེ་མི་རྩེ་འདོད་ན། །
ཚིག་གོང་བའི་ནང་ནས་ཤོད་ལ། །
རྟགས་ཕུ་རུང་ནང་ནས་བརྗེ་ར། །
རོགས་མ་རྩེ་བཏང་ན་ང་ཡིན། །
རྫ་ཁྱ་ཡག་ཆུ་མགོ་མགོ་མང་རེད། །
མགོ་བསྐོར་ན་གང་གི་གང་ཞིག་རེད། །
ལྷམ་ཕུད་ལ་ཕར་ར་བརྒལ་ཡ་འགྲོ ། །
བུད་བཏང་རེས་བླ་མའི་བྱིན་རླབས་རེད། །
ཁུར་སོང་རེས་སྔོན་ལས་མེད་ནི་རེད། །
རྟ་འདོ་བའི་སྐྱེ་བ་རྐྱང་རེད། །
མགོ་རྔོག་ཐོག་ནམ་མཁའི་སྤྲིན་རེད། །
སྤྲིན་རླུང་ང་སྐྱོད་ཀི་བསྡད་ན། ། །
བློ་མི་བདེ་ས་བོ་དེ་རེད། །
ས་སྡེ་ཆེན་སྡེ་བ་ཁ་མང་རེད། ། །
ཁ་དེད་ན་གང་གི་གང་ཞིག་རེད། །
རོགས་ཆུང་ལོར་མཐུན་པ་བཤད་ལ་འགྲོ །
མཐུན་སོང་རེས་ཐོད་པའི་ཁ་ཡིག་རེད། །
འགལ་སོང་རེས་སྔོན་ལས་མེད་ནི་རེད། །
རོགས་ཆུང་ལོའི་སྐྱེ་ལུས་སྨྱུག་རེད། །
ཁ་ཚིག་གསུམ་རྗེ་བཙུན་མགུར་རེད། །
མགུར་གཞན་ན་གསུང་གི་བསྡད་ན། །
བློ་མི་བདེ་ས་བོ་དེ་རེད། །
ཆུ་རྨ་ཆུའི་མགོ་ཁུངས་མ་འདེད། །
ཆུ་རྨ་ཆུའི་མགོ་ཁུངས་དེད་ན། །
སྟོད་རྨ་རྒྱལ་སྦོམ་ར་གངས་རེད། །
གངས་བཞུས་ནས་ཚར་ནི་ཨེ་གསལ། །
མཁར་སྐྱ་མོའི་གྱང་རྟིང་རྡོ་རེད། །
མཁར་མི་ལོག་ཟེར་དོན་དེ་རེད། །
མཁར་སྐྱ་མོའི་མཁར་ཁ་ས་རེད། །
ས་མི་ཤིག་ཁས་ལེན་ཨེ་ཐུབ། །
ཁ་ལ་ལའི་མགོ་ཁུངས་མ་འདེད། །
ཁ་ལ་ལའི་མགོ་ཁུངས་དེད་ན། །
བློ་རིག་པ་འཛོམས་ཀི་གཤོབ་རེད། །
གཤོབ་གཏམ་མེ་ཚར་ནི་ཨེ་གསལ། །
374



ཁ་ལ་ལ་ཅན་ཞིག་ཡིན་ན། ། །
ང་ཁ་ཁྱམ་བྱི་མོའི་སྐྱིད་ལང་། །
ཤིང་ཙན་དན་རི་མགོའི་རྩྭ་རེད། །
འཐུ་ཤེས་ན་རིན་ཆེན་གསེར་རེད། །
བསྡེབ་ཤེས་ན་བདུད་རྩི་སྨན་རེད། །
འཐུང་བཏང་ན་འདོད་པའི་དཀྱིལ་རེད། །
དེ་ཚར་འགྲོ་ཟེར་ན་གཤོབ་རེད། །
ཁྱོད་སྟོད་ཕྱོགས་རྟ་བོར་རྒྱུག་ཡོད་ན། །
ང་སྨད་ཕྱོགས་ཁྱམ་པ་རྟ་བདེ་གི །
རྒྱུག་གོམ་པ་ཡོད་ན་དེར་དགའ་གི །
ཁ་ལ་ལ་འཇིག་རྟེན་གཤོབ་རེད། །
ལེན་ཤེས་ན་སེམས་གི་གཏམ་རེད། །
བཅའ་ཤེས་ན་སྲིད་པའི་སྒྲུང་རེད། །
ལངས་བཏང་ན་མཐུན་པའི་གཞི་རེད། །
དེ་ཚར་འགྲོ་ཟེར་ན་གཤོབ་རེད། །
ཁྱོད་སྟོད་ཕྱོགས་རྩེ་བར་གླུ་ཡོད་ན། །
ང་སྨད་ཕྱོགས་རྩེ་བར་ལན་ཡོད་ཀི །
ལབ་ལེན་རྒྱུ་ཡོད་ན་དེར་དགའ་གི །
རྫ་ཁ་རི་ཉུག་ཀི་ཤ་བདའ། །
རྫ་ཁ་རི་ཉུག་རྒྱུ་མང་ན། །
སྟོད་རྫ་མགོ་སྐོར་རེ་སྨུག་རེད། །
མགོ་འཁོར་རྒྱུ་ཁྲིག་ཁྲིག་མེད་ཀི །
རྟ་ར་ཁྱ་གོམ་པ་འགྲོ་གི ། །
བུ་དམྱལ་ཁམས་ཁྱེར་ར་དགའ་གི །
བུ་ཁྱམ་པའི་དོན་བྱ་འགྲུབ་ཐལ། ། །
རོགས་ཆུང་ལོ་རྩེ་ཡ་དགའ་གི །
ང་ཁ་ཁྱམ་ལེན་ན་མཁས་གི ། །
ཞེ་སྣང་བའི་དོན་བྱ་འགྲུབ་ཐལ། །
སྡེ་ཁ་རི་ཉུག་ཀི་ཁ་ཁྱམ། །
ཁ་ལ་ལ་ལེན་རྒྱུ་མང་ན། །
ངོ་རྫོགས་རྒྱུའི་ཁོག་པ་གླུ་རེད། །
ཁྱོད་སྤུག་རྒྱུར་ཁྲིག་ཁྲིག་མེད་ཀི །
ངའི་ལ་ལ་ཤ་ར་དཀར་པོ་ཡིན། །
ཁྱོས་ཤོལ་ལ་ཧོབ་རྒྱུ་ཆེ་ཡིན། །
ཁྱོད་ཨ་རིག་ར་ཁྱ་ཟེར་ནོ། །
རྒྱུག་གོམ་པ་ཅན་ཞིག་ཡིན་ན། །
ང་རྟ་ལྕག་ཕྲ་མོའི་སྐྱིད་ལང་། །
ངའི་ལ་ལ་དགོ་རྭ་སྨུག་པོ་ཡིན། །
ཁྱོས་གོ་ར་འདུས་རྒྱུ་ཆེ་ཡིན། །
ངའི་ལ་ལ་གེ་སར་སྒྲུང་གླུ་ཡིན། །
ཁྱོས་ལན་པ་རྙེད་རྒྱུ་ཆེ་ཡིན། །
ཁྱོད་ཕ་བཟང་བྱི་ལུ་ཟེར་ནོ། །
375



རྟ་འདོ་བ་ས་འཇིགས་ཆེ་ནི་ཀི །
སྟག་ཤ་ར་སྐྱ་རྩལ་མེད་ནི་ཀི །
སྟོད་སྤང་དཀར་ཐང་ང་ཐོན་རེག་ག །
ཁྱོད་ཐང་ང་རྒྱག་ཐེངས་དུ་བྱེད་ལ། །
རྫ་ཁ་རི་ཉུག་ཀི་ཤ་བདའ། །
ཤ་ར་རིང་རྫ་ནས་བསད་ལེ། །
ཡར་བལྟས་གི་ཁྱ་ཡག་རྫ་ན། །
ར་ཡར་ལངས་ཅན་ཞིག་མེད་ནོ། །
དེ་ཡོད་གོ་མགོ་དོ་ཆེ་ཡིན། །
ང་ཤ་བདའ་ཤི་གི་རྟགས་རེད། །
ང་བྱི་མོ་རྩེ་བ་ཡིན་ནི་ཀི ། །
རོགས་ཆུང་ལོར་ལ་ལ་མེད་ནི་ཀི །
གྲོང་རྩེ་བ་སྡེ་ནས་གྲོལ་རེག་ག །
ལོན་མེད་ལ་ངོ་ཚ་དུ་གཏོད་ལ། །
ངའི་ལ་ལ་རྫ་རིའི་རྦབ་ཡིན། ། །
རྦབ་ལག་པས་འཛིན་རྒྱུ་ཟེར་ན། །
ཁྱོད་རྦབ་རོར་འགྲོ་ན་འདོད་ནི། །
ང་སྡེ་ཆེན་རྩེ་བ་བྱི་མོས། །
ནང་ན་ཟླ་ལ་ལ་བླངས་ངེ་། ། །
མར་བལྟས་གི་སྡེ་ཆེན་གྲོང་ན། །
ཁྱོད་མིན་གི་ལེན་ཡ་མེད་ནོ། །
སྐད་ཡོད་གོ་འགག་ནི་ཆེ་ཡིན། །
ངས་བུག་ག་བསྡུས་གི་རྟགས་རེད། །
ངའི་ལ་ལ་གེ་སར་སྒྲུང་ཡིན། །
སྒྲུང་ལེན་པས་སྤུག་རྒྱུ་ཟེར་ན། །
རོགས་རྒྱང་ཕུད་བརྒྱབ་ན་འདོད་ནི། །
སྨྱུག་མདའ་ཕྲན་མདའ་མོ་དྲང་ན། །
ཤ་ཡུ་མོ་ཤོད་ལ་དུ་ཕབ། །
ཤེའུ་ངང་ཁྱ་ཁ་བདའ་དུ་ཕུད། །
དེའི་ས་ན་འདྲི་རྒྱུ་མེད་དུས། །
ཁྱོད་ཤ་བདའ་དག་དག་མེད་ནི། །
ས་འདི་ན་ཤ་བོ་མེད་ཀི ། །
ས་འདི་ན་ཤ་བོ་ཡོད་ན། །
ཤ་ར་རིང་ར་དོས་བཏང་ཡོད། །
ང་ཤ་བདའ་རྒད་པོ་ཐོགས་ཡོད། །
ཁ་ལ་ལའི་སྒྲུང་གླུ་བླངས་ན། །
ནམ་སྐྱ་རེངས་སྐྱ་མདའ་དུ་བསླངས། །
ང་འདྲ་མོ་བུག་ག་དུ་བསྡུས། །
དེའི་ས་ན་འདྲི་རྒྱུ་མེད་དུས། །
ཁྱོད་རྩེ་བ་དག་དག་མེད་ནི། །
ས་འདི་ན་རྩེ་བ་མེད་ཀི ། །
ས་འདི་ན་རྩེ་བ་ཡོད་ན། །
བུ་བུའི་ཕྲུག་སྟེང་ང་བརྒྱབ་ཡོད། །
ང་བུ་དགུའི་ཨ་ཕ་ཐོགས་ཡོད། །
རྫ་ཁ་རི་ཉུག་ཀི་ཤ་བདའ། །
376



ཤ་རྫ་ནས་བསད་ནི་མང་ངེ་། །
ར་རྒྱ་ཡུལ་བསྐོར་ནི་མང་ན། །
རྒྱུ་མིག་ག་སྟོན་ས་མེད་ཀི ། །
ས་སྡེ་ཆེན་རྩེ་ར་ནང་ནས། །
དོན་དམ་པའི་རྩེ་བ་ཨེ་ཡིན། །
དོན་དམ་པའི་རྩེ་བ་ཡིན་ན། །
སྡེ་འདི་ནས་ལ་ལ་ལོངས་ར། །
སྡེ་རོགས་བརྒྱ་མང་པོས་ལོས་མཁྱེན། །
སྡེ་ཁ་རི་ཉུག་ཀི་ཁ་ཁྱམ། །
ཁ་ལ་ལ་སྡེ་ནས་བླངས་ངེ། །
རོགས་ཆུང་ལོ་རྫ་ཡ་ཁྲིད་ན། །
མི་རྐྱང་ང་འདུག་ས་མེད་ཀི །
ཁྱོད་ཁྱམ་པ་ཅིག་ཀིས་བཅུད་ཀོ་ཀི །
རྟ་རྒ་མ་རྒོད་ལ་ཞོན་གོ་ཀི ། །
རོ་ལྷང་སེ་འགྲོ་ན་འདོད་ཀོ་ཀི །
ང་ཤ་བདའ་རྒད་པོ་ཟེར་ནིས། །
བོའུ་ཁྲ་རིང་ཕྲག་ལ་ཁུར་རེ། །
ཤ་ཡུ་མོ་རྫོགས་མེད་བསད་ལེ། །
ང་འདང་རྒྱག་མེད་ནོ་མིན་གི །
མི་སྡིག་རྒན་ཟེར་ནོ་ལོས་ཡིན། །
རོགས་ཆུང་ལོ་ཅིག་ཀིས་བཅུད་ཀོ་ཀི །
ང་རྩེ་བར་ལ་ལ་ལེན་གོ་ཀི ། །
འུག་མོག་སེ་འགྲོ་ན་འདོད་ཀོ་ཀི །
ང་རྩེ་བ་བྱི་ལུ་ཟེར་ནིས། །
ཁ་ལ་ལའི་སྒྲུང་གླུ་བླངས་ངེ་། ། །
རོགས་ཆུང་ལོ་རྫོགས་མེད་ཁྲིད་ལེ། །
ང་འདང་རྒྱག་མེད་ནོ་མིན་གི །
རོགས་རྐྱལ་སྟོང་ཟེར་ནོ་ལོས་ཡིན། །
ཁྱོས་བལྟས་ན་རྨ་ཆེན་གངས་མཐོ་གི །
ངས་བལྟས་ན་སྤྲིན་པོ་རྫ་མཐོ་གི །
གངས་མཐོ་འདུག་ད་རུང་མི་ཤེས་གི །
དགུང་ཉི་མ་ཚང་ནས་མ་བུད་ཟིག །
རི་མཐོན་པོས་གསེར་ཞྭ་མ་གོན་ཟིག །
སྟོད་དབུས་གཙང་ཆོས་ར་ནང་ནས། །
དོན་དམ་པའི་ཆོས་པ་ཨེ་ཡིན། །
དོན་དམ་པའི་ཆོས་པ་ཡིན་ན། ། །
འུ་གཉིས་ཀས་ཕྱི་མ་ཉུག་ར། །
ལྷ་གཤིན་རྗེ་ཆོས་རྒྱས་ལོས་མཁྱེན། །
ཁྱོད་བལྟས་ན་ལ་ལ་ཁྱོད་ཡོད་ཀི །
ངས་བལྟས་ན་ལན་པ་ང་ཡོད་ཀི །
གླུ་སུས་ལེན་ད་རུང་མི་ཤེས་གི །
གླུ་ལངས་ངེ་ལབ་བ་མ་སོང་ཟིག །
ནམ་སྐྱ་རེངས་ལྟག་གས་མ་བཞག་ཟིག །
ཁྱོས་བལྟས་ན་དཀར་པོ་སྤྲིན་མཐོ་གི །
377



ལེན་མི་ཐུབ་བསམ་པ་ང་མེད། །
ངས་བལྟས་ན་ད་རུང་འཇའ་མཐོ་གི །
གང་མཐོ་འདུག་ད་རུང་མི་ཤེས་གི ། །
འུ་གཉིས་ཀ་དགུང་ང་མ་སོང་ཟིག ། །
དགུང་ཉི་མ་ད་རུང་མ་ཤར་ཟིག །
ཁྱོད་མི་ཞོན་རྒྱུ་ལ་ཞོན་བཏང་ཟིག །
ང་ཨ་རིག་ར་ཁྱ་ཞོན་བཏང་ཟིག །
ངས་ད་རྒྱ་ཀླད་ལ་ཁུར་རྒྱུ་རེད། །
ཁྱོད་ད་རྒྱ་ཀླད་ནས་འཕེན་རྒྱུ་རེད། །
ཁྱོས་བལྟས་ན་ལ་ཤགས་སྒྲུང་ཡག་ཀི །
ངས་བལྟས་ན་ད་རུང་ལབ་སྙན་གི །
གང་ཡག་འདུག་ད་རུང་མི་ཤེས་གི །
འུ་གཉིས་ཀ་ཁྲོམ་མ་མ་སོང་ཟིག །
ཁ་ལ་ལའི་སྒྲུང་གླུ་མ་ལངས་ཟིག །
ཁྱོས་མི་ལེན་རྒྱུ་ལ་བླངས་བཏང་ཟིག །
ང་ཁ་ཁྱམ་རོགས་ལོར་བླངས་བཏང་ཟིག །
ནམ་སྐྱ་རེངས་སངས་སེ་སློང་རྒྱུ་རེད། །
ཁྱོད་རྩེ་བ་བུག་ག་བསྡུ་རྒྱུ་རེད། །
ཐོག་དང་པོ་རྟ་ཁྱུ་གཅིག་ཀི་རེད། །
རྟ་འདོ་བར་གོམ་ལག་རྒྱས་བཏང་ཟིག ། །
བུ་ཁྱམ་པ་ཐང་ང་རྒྱག་རྒྱུ་རེད། །
གྲོང་སྡེ་བར་ལྟད་མོ་སྟོན་རྒྱུ་རེད། །
མདའ་ལི་མ་གསོམ་དཀར་ཤིང་རེད། །
ཤིང་ཞིག་ཀིས་ཤ་ཞིག་ཆེ་སོད། །
ཤིང་ཞིག་ཀིས་ཤ་ཞིག་སོད་ན། །
ཤ་ཞིག་ག་ཤོར་བ་ཆེ་ཡོད། །
ཐོག་དང་པོ་སྡེ་བ་གཅིག་ཀི་རེད། །
གཡའ་ཡེད་རྒྱུ་བློ་རིག་འཛོམས་སོང་ཟིག །
རོགས་ཆུང་ལོ་སྤུག་ན་ཐང་རྒྱུ་རེད། །
ནང་ན་ཟླ་ལྟད་མོ་སྟོན་རྒྱུ་རེད། །
ཁ་ལ་ལ་ཚིག་ཀ་གསུམ་རེད། །
ཚིག་གསུམ་གིས་རོགས་ཞིག་ཆེ་ཐུབ། །
ཚིག་གསུམ་གིས་རོགས་ཞིག་ཐུབ་ན། །
རོགས་ཞིག་ག་ཤོར་བ་ཆེ་ཡོད། །
ཆུ་རྨ་ཆུ་སྔོན་མོར་ཞབས་ཡོད་ན། །
རྒྱ་ཆུ་བའི་ལག་ན་ཁེམ་ཡོད། །
རྐྱལ་མི་ཐུབ་བསམ་པ་ང་མེད། །
མདའ་ལི་མ་གསོམ་དཀར་ཤིང་རེད། །
ཤིང་ཞིག་ཀིས་ཤ་ཞིག་ཆེ་སོད། །
ཤིང་ཞིག་ཀིས་ཤ་ཞིག་སོད་ན། །
ཤ་མིན་ན་བསམ་རྒྱུ་ང་མེད། །
ཁྱོད་བྱི་ལིར་ལེན་གི་གླུ་ཡོད་ན། །
ང་ལན་པ་འདེབས་ཀི་བློ་ཡོད། །
378



ཁ་ལ་ལ་ཚིག་ཀ་གསུམ་རེད། །
ཚིག་གསུམ་གིས་རོགས་ཞིག་ཚེ་ཁུག །
ཚིག་གསུམ་གིས་རོགས་ཞིག་ཁུག་ན། །
རོགས་མིན་ན་བསམ་རྒྱུ་ང་མེད། །
གློ་ཉི་ཐིག་འདྲ་ཞིག་འཐེན་རྒྱུ། །
ས་གཡུ་ལུང་ཐང་ནས་གཤིབ་རྒྱུ། །
རྒྱུག་ཡོད་ན་བློ་རྟ་ཉོ་རྒྱུ། །
རྒྱུག་མེད་ན་ཤ་ར་རྒྱག་རྒྱུ། །
ཁྱོད་སྟོད་ཕྱོགས་སྟོད་ཀི་རྟ་ཉོ། །
རྟ་ངེས་ངེས་ཉོ་རྒྱུ་ཡིན་ན། །
ང་ཨ་རིག་ར་ཁྱ་ཟེར་ནོ། །
བུ་ཁྱམ་པའི་བློ་རྟ་འཕྱུག་མེད། །
རོགས་མིང་གྲགས་ཕ་བཟང་བྱི་ལུ། །
ཚིག་གོང་བའི་ནང་ནས་བཤད་རྒྱུ། །
རྟགས་ཕུ་རུང་ནང་ནས་བརྗེ་རྒྱུ། །
ས་སྡེ་ཆེན་གྲོང་ནས་འགྲོགས་རྒྱུ། །
ཁྲེལ་ཡོད་ན་འཁོར་བ་སྐྱོང་རྒྱུ། །
ཁྲེལ་མེད་ན་ཤར་ར་རྒྱག་རྒྱུ། །
ཁྱོད་སྨད་ཕྱོགས་སྨད་ཀི་རྩེ་བ། །
རོགས་ངེས་ངེས་རྩེ་རྒྱུ་ཡིན་ན། །
ང་ཞང་བཟང་ཚ་མོ་ཟེར་ནོ། །
རོགས་ཞེ་མཐུན་ཞིག་ག་འཕྱུག་མེད། །
ང་ཨ་རིག་ར་ཁྱ་ཟེར་ནོ། །
ཤ་ཤེད་མོང་དྲིག་ན་མེད་རུང་། །
བློར་འབབ་ན་ཉོས་ཡ་ལྟོས་ར། །
ཚེ་གང་གི་བློ་རྟ་ཉན་ན། །
ཁྱོད་གྱི་ལིང་གྱོ་རྒྱ་ཟེར་ནོ། །
བྱུང་མི་རྒྱུག་ནི་ཞིག་མིན་དུས། །
ངའི་ལག་ཀི་རྒྱ་ལྕག་ཕྲ་མོ། །
ཁྱོད་མི་འཆིམས་ནི་ཞིག་མ་རེད། །
ང་ཕ་བཟང་བྱི་ལུ་ཟེར་ནོ། །
ཕྱི་ཕོ་སྒོ་ཡག་རྒྱུ་མེད་རུང་། །
བློ་འབབ་ན་འགྲོགས་ག་ལྟོས་ར། །
ཚེ་གང་གི་རྩེ་རོགས་ཉན་ན། །
ཁྱོད་ཞང་བཟང་ཚ་མོ་ཟེར་ནོ། །
བྱུང་མི་མཐུན་ནི་ཞིག་མིན་དུས། །
ངའི་ཁ་གི་སྙན་མོ་ཚིག་གསུམ། །
ཁྱོད་མི་ཁུག་ནི་ཞིག་མ་རེད། །
རྟ་གྱི་ལིང་གྱོ་རྒྱ་ཟེར་ནོ། །
རྒྱུག་གོམ་པ་གཉིས་ཀ་ཡོད་ན། །
ང་ཁྲམ་པ་རྟ་འདང་ཆེ་ལེ། །
གསེར་སེར་པོའི་སྒ་ཞིག་ལོས་སྟོད། །
རྟ་མིང་གྲགས་ཨ་རིག་ར་ཁྱ། །
སྒ་ཉི་མ་འདྲ་ཞིག་སྟོད་རྒྱུ། །
379



ཐོག་ཡིན་མིན་དེས་ཁྱོད་བཤད་ལ། །
ཁྱོད་སྡེ་ཆེན་གྲོང་གི་རོགས་ལོ། །
འདང་ཁྲེལ་གཞུང་གཉིས་ཀ་ཡོད་ན། །
ང་རྩེ་བ་རོགས་འདང་ཆེ་ལེ། །
ཁྱོད་གོས་ཚར་གོས་ལྭ་ལོས་བཟོ། །
ང་ཞང་བཟང་ཚ་མོ་ལྷ་ཡིན། །
ལྷ་ཨེ་ཡིན་མི་ཡིན་འདོད་ན། །
ངའི་དྲིན་ཆེན་ཕ་མར་མ་འདྲི །
ང་རྩེ་གི་ན་ཟླ་ཕྲིས་ར། །
ལྷ་ཡིན་མིན་དེས་ཁྱོད་བཤད་ལ། །
བོའུ་ཁྲ་རིང་དེ་ར་ཨེ་གཟི། ། །
བོའུ་ཁྲ་རིང་ངེས་ངེས་གཟི་ན། །
ཐང་སྤང་དཀར་དགོ་ཤུལ་གཅོད་རྒྱུ། །
དེ་མིན་རུང་ཅིག་ག་གཏུག་རྒྱུ། །
---
-
རོགས་ཆུང་ལོ་དེ་ར་ཨེ་དྲང་། །
རོགས་ཆུང་ལོ་ངེས་ངེས་དྲང་ན། །
ནམ་སྐྱ་རེངས་ས་སེ་གཏོང་རྒྱུ། །
དེ་མིན་རུང་ཅིག་ག་གཏུག་རྒྱུ། །
སྡེ་རྟ་བརྒྱ་རྟ་མང་རྒྱབ་ནས། །
རྟ་མ་ཞོན་མ་རྒྱུག་གོང་ང༌། །
རྟ་རྒྱུག་ཀི་རྒྱུག་རབས་མ་བཤད། །
ས་སྤང་དཀར་ཀླད་ནས་གཤིབ་དུས། །
གང་རྒྱུག་འདུག་མིག་ཀིས་ལོས་རིག །
ཁྱོད་ཁྱ་རིང་བོའུ་ལོ་ཟེར་ནོ། །
བོའུ་ཨེ་གཟི་མི་གཟི་འཕེན་རྒྱུ། །
བོའུ་ཐེས་ཀ་ཡོད་ན་བཙོང་རྒྱུ། །
གྲོང་རོགས་བརྒྱ་རོགས་མང་གྱབ་ནས། །
རོགས་མ་འགྲོགས་མ་རྩེ་གོང་ང་། །
རོགས་རྩེ་གི་རྩེ་རབས་མ་བཤད། །
ཁ་ལ་ལའི་སྒྲུང་གླུ་ལེན་དུས། །
གང་རྩེ་འདུག་རྣ་ཡིས་ལོས་གོ །
ཁྱོད་ཕ་བཟང་བྱི་མོ་ཟེར་ནོ། ། །
ཁྲེལ་ཨེ་ཡོད་མི་ཡོད་འགྲོགས་རྒྱུ། །
ཁྲེལ་མེད་ན་ཤར་ར་རྒྱག་རྒྱུ། །
ཁྱོད་རི་སྤྱང་སྔོན་མོ་ལེ་ལག་གོ །
ཁྱོད་ཚུར་རེ་ལུག་ཁྱུར་རྒྱུག་དུས་ན། །
ང་ལུག་རྫིའི་ཕྲག་ན་བོའུ་ཡོད། །
དོ་ལིངས་སེ་བཏང་དུས་བརྒྱབ་ནི་རེད། །
ཧེ་རིངས་སེ་བཏང་དུས་བསད་ནི་རེད། །
ང་ཁྱ་རིང་བོའུ་ལོ་ཐོག་ཡིན། ། །
ཐོག་ཨེ་ཡིན་མི་ཡིན་འདོད་ན། །
བོའུ་རྡུང་གི་མགར་བར་མ་འདྲི། །
ཁྱོས་འཕེན་གི་བོའུ་ལྗིད་ཕྲིས་ར། །
380
ས་སྡེ་ཆེན་རྩེ་བ་ལེ་ལག་གོ །



སྒོམ་བརྒྱབ་དུས་དགེ་བ་སྟེར་ར། །
ཁྱོད་ཚུར་རེ་རོགས་ག་རྩེ་དུས་ན། །
ང་རྩེ་བའི་ཁ་ན་སྒྲུང་ཡོད། ། །
གླུ་ཡག་བཙོག་མེད་ལ་ལེན་ནི་རེད། །
འུག་མོག་སེ་བཏང་དུས་བཏུལ་ནི་རེད། །
སྟོད་དབུས་གཙང་གསེར་ས་གསེར་ཡུལ་རེད། །
གསེར་ཐང་མ་གདལ་གདལ་མ་བྱས་ན། །
དབུས་གསེར་ཡུལ་ཡིན་ནོ་དོན་མེད་རེད། །
གསེར་རིན་ཐང་ཆེ་ནོ་སྟོང་བ་རེད། །
རྟ་རྒྱུག་ཀི་བསྡད་ན་ལད་འགྲོ །
ལད་སོང་ན་རྟ་བོ་དཀའ་འགྲོ །
དཀའ་སོང་ན་མིག་ག་སྡུག་འགྲོ །
སྡུག་སོང་ན་རྟ་འདང་མེད་འགྲོ །
སྡེ་ཆེན་པོ་རོགས་ས་རོགས་ཡུལ་རེད། །
རོགས་ནང་རྩེ་དགུང་རྩེ་མ་བྱས་ན། །
སྡེ་རོགས་ཡུལ་ཡིན་ནོ་དོན་མེད་རེད། །
རོགས་ཞེ་འདང་ཆེ་ནོ་སྟོང་བ་རེད། །
ལབ་རྒྱག་ཀི་བསྡད་ན་གཤོབ་འགྲོ །
གཤོབ་གཏམ་གི་བསྡད་ན་ལོབས་འགྲོ །
ལོབས་སོང་ན་མིག་ག་སྡུག་འགྲོ ། །
སྡུག་སོང་ན་རོགས་འདང་མེད་འགྲོ །
ཁྱོད་འདོ་སིང་གྲོ་རྒྱ་ཟེར་ནོ། །
བུ་ཁྲམ་པའི་ཇག་རྟ་ཉན་ན། །
གསེར་སེར་བོའི་སྒ་ཞིག་མེད་རུང་། །
བལ་དཀར་པོའི་ཐུར་ཞིག་བསྐོན་ནས། །
སྟོད་བྱང་ལམ་བརྒྱུད་ལེ་ཁྲིད་རྒྱུ། །
ང་ཨ་མདོ་ཕྱོགས་ཀྱི་བླ་མས། །
ཆོས་འཇིག་རྟེན་གཉིས་ཀ་མི་ཤེས། །
དེ་ཡིན་རུང་དད་ཀི་ཟེར་ན། །
ཚེ་ཕྱི་མའི་དོན་དག་ཕྲིས་ར། །
མིག་བཙུམ་དུས་དམྱལ་བ་རིག་ག །
སྒོམ་བརྒྱབ་དུས་ཕྱི་མ་མཁྱེན་ན། །
ཁྱོད་ཞང་བཟང་ཚ་མོ་ཟེར་ནོ། །
ང་བྱི་ལིའི་ཚེ་འགྲོགས་ཉན་ན། །
མནའ་དོན་ཆེན་བསྐྱལ་རྒྱུ་མེད་དྲུང་། །
ངས་ལབ་བེ་ལེབ་བེ་བཤད་ལེ། །
ས་སྡེ་ཆེན་བརྒྱུད་ལེ་ཁྲིད་རྒྱུ། །
ང་སྡེ་ཆེན་རྩེ་བ་བྱི་ལིས། །
ལག་ལས་ཀ་གཉིས་ཀ་མི་ཤེས། །
དེ་ཡིན་རུང་འགྲོག་རྒྱུ་ཟེར་ན། །
ས་མུན་ནག་ལས་ཀ་ཕྲིས་ར། །
མིག་བཙུམ་དུས་མིག་ག་སྟོན་ན། །
རྟ་བརྒྱ་རྟ་མང་གྲུབ་ན། །
བོང་སྐྱ་ལིའི་སྡུག་ཅིག་མེད་ནོ། །
ནང་རྟ་བརྒྱས་བལྟས་ན་རིག་ནི་རེད། །
381



རྟ་རང་གི་སེམས་ན་ཡོད་ནི་རེད། །
དེ་ཡིན་རུང་ཉོ་རྒྱུ་ཟེར་ན། །
ང་མི་ཁུག་ནི་ཞིག་མ་རེད། །
རོགས་མེད་ན་མེད་མུག་མ་འདོན། །
ཚིག་བཤད་ལེ་བཙལ་ན་མིན་གི །
སྡུག་བཤད་ལེ་རོགས་ལོ་མི་ཁུག །
སྡེ་རོགས་བརྒྱ་རོགས་མང་གྱབ་ན། །
ང་བྱི་མོའི་སྡུག་ཅིག་མེད་ནོ། །
ནང་རོགས་བརྒྱས་བལྟས་ན་རིག་ནི་རེད། །
རོགས་རང་རང་སེམས་ན་ཡོད་ནི་རེད། །
དེ་ཡིན་རུང་རྩེ་རྒྱུ་ཟེར་ན། །
ང་མི་མཐུན་ནི་ཞིག་མ་རེད། །
རྟ་ཡོད་དྲ་ཇག་པས་དེད་ཐལ། །
སྒ་ཡོད་དྲ་རྐུན་མས་ཁྱེར་ཐལ། །
ལམ་སྐྱ་མོའི་མཚམས་ནས་ལུས་ཐལ། །
དབུས་མ་རིག་ཁོ་ཐག་ཆོད་ཐལ། །
རོགས་ཡོད་དྲ་རོགས་ལོས་ཁྲིད་ཐལ། །
ཚིག་བཤད་ནོ་སྡེ་བས་གོ་ཐལ། །
ང་སྡེ་ལུང་མཐའ་ནས་ལུས་ཐལ། །
རོགས་མ་རྙེད་ཁོ་ཐག་ཆོད་ཐལ། །
ང་ཁྱམ་པ་བྱི་ལི་ཟེར་ནོ། །
རྐང་ཐང་ང་སོང་ངེ་བཏགས་གེ །
སྟོད་སྤང་དཀར་ཐང་གི་རྟ་བོ། །
བུ་ཁྲམ་པའི་ཇག་རྟ་ཉན་ན། །
ཁྱོད་ཁྱེར་ཤེས་བྱེད་རྒྱུ་ལོས་ཤེས། །
རྟ་ཡོད་ན་བཟང་ཆ་གཅིག་ར་མེད། །
གསེར་བརླགས་ནོ་བསམ་ན་འགྱོད་པ་ཡིན། །
རྒྱུག་གོམ་པ་མེད་ན་ལན་ཆགས་ཡིན། །
ས་གཅོག་ཀི་བསྡད་ན་སྡུག་ཐུག་ཡིན། །
ང་ཁ་ཁྱམ་བྱི་ལི་ཟེར་ནོ། །
མི་རྐྱང་ང་བསྡད་ལེ་བཏགས་གེ །
ས་སྡེ་ཆེན་གྲོང་གི་རོགས་ལོ། །
ང་བྱི་ལིའི་རྩེ་རོགས་ཉན་ན། །
ང་འགྲོགས་ཤེས་བྱེད་རྒྱུ་ལོས་ཤེས། །
རོགས་ཡོད་ན་བཟང་ཆ་གཅིག་ར་མེད། །
རྒྱུ་བརླགས་ནོ་བསམ་ན་འགྱོད་པ་ཡིན། །
ཁྲེལ་རློམ་པ་མེད་ན་ལན་ཆགས་ཡིན། །
སྤོ་སློང་གི་བསྡད་ན་སྡུག་ཐུག་ཡིན། །
རྟ་མེད་ན་མེད་མུག་མ་འདོན། །
གསེར་བྱིན་ནས་ཉོ་ན་མིན་གི །
སྡུག་བཤད་ལེ་རྟ་བོ་མི་ཁུག །
རྟ་དཀར་རིས་སྒོ་ང་འདྲ་བོ། །
རྟ་ཞོན་ནེ་ཁྱེར་རེ་སོང་དུས། །
རྟ་མེད་ན་དྲག་མོ་འདོད་ཅིག །
382



ཐང་ཆེན་པོར་རྐང་ལེབ་བརྒྱབ་དུས། །
དྲག་མ་དགོས་དྲན་ཤིང་འཇོག་ཀི །
རྟ་ཞིག་ཀི་སྐྱེ་བ་བླངས་བཏང་ན། །
སྒ་ཞིག་ཀིས་འདུག་ཀི་མི་འཇོག་ནོ། །
རྟ་འདོ་བའི་སྔོན་གི་ལས་རེད། །
རོགས་ཆུང་ལོ་སྙིང་ལ་རྗེ་བོར། །
རོགས་རྩེ་ཡེ་བགད་ལེ་བསྡད་དུས། །
རོགས་མེད་ན་དྲག་མོ་འདོད་ཅིག །
རོགས་མེད་ལ་ཁེར་ཉལ་བསྡད་དུས། །
དྲག་མ་དགོས་དྲན་ཤིང་འཇོག་ཀི །
མ་ཞིག་ཀི་སྐྱེ་བ་བླངས་བཏང་ན། །
རོགས་ཞིག་གིས་འདུག་ཀི་མི་འཇོག་ནོ། །
མ་བུ་མོའི་སྔོན་གི་ལས་རེད། །
ང་མ་བུས་རླངས་བུས་ཟེར་ནོ། །
འབུད་ཤེས་ནི་ཞིག་ཀིས་བུས་ར། །
དབུས་བླ་མའི་སྐག་དུང་ཉན་ན། །
སྟོད་གཡུ་ལོའི་རྟ་རའི་ནང་ན། །
འབྲུག་འདྲ་གི་རྟ་ཞིག་ཡོད་ཀི །
ང་འདྲ་འདྲས་ཁུག་ས་མེད་ཀི ། །
དངུལ་དོང་ཙེ་ལག་ན་ཡོད་ན། །
གོང་འགྲིག་རྒྱུར་ཁྲིག་ཁྲིག་མེད་ཀི །
ང་མ་རྩེ་ན་ཆུང་བྱི་མོར། །
རྩེ་ཤེས་ནི་ཞིག་ཀིས་རྩེ་ར། །
གྲོང་རོགས་བརྒྱའི་རྩེ་བ་ཉན་ན། །
ས་སྡེ་ཆེན་རྩེ་རའི་ནང་ན། །
ལྷ་འདྲ་གི་རོགས་ཞིག་ཡོད་ཀི །
ང་འདྲ་འདྲས་ཁུག་ས་མེད་ཀི །
ཚིག་སྙན་མོ་ཁ་ན་ཡོད་ན། །
མཐུན་འགྲོ་རྒྱུ་ཁྲིག་ཁྲིག་མེད་ཀི །
རྟ་འདོ་བ་ངོ་མ་རྒྱུག་ཀི ། །
རྟ་རྒྱུག་ན་དྲེའུ་ར་ལོས་རྒྱུག །
དེ་གཉིས་ཀ་དུད་འགྲོ་ཟོག་རེད། །
དེའི་མི་ཚད་རྒྱུད་པ་གཅིག་རེད། །
ང་བྱི་ལིར་རོགས་ལོ་དགོས་གི །
ང་དགོས་ན་ཁྱོད་ར་ལོས་དགོས། །
འུ་གཉིས་ཀ་མགོ་ནག་མི་རེད། །
དེའི་མི་ཚད་རྒྱུད་པ་གཅིག་རེད། །
སྟོད་དབུས་གཙང་གསེར་ས་གསེར་ཡུལ་རེད། །
གསེར་ནས་འབྲུ་ཚོད་ལ་རྟ་བརྒྱ་རེད། །
རྟ་སྟོང་ཁ་སྟེར་རྒྱུ་ཁྱོད་ཡོད་ན། །
གསེར་སྲང་ང་ཚད་རྒྱུ་ང་ཡོད་ཀི །
ས་སྡེ་ཆེན་རོགས་ས་རོགས་ཡུལ་རེད། །
ཁ་ཚིག་འབྲུ་ཚོད་ལ་གླུ་བརྒྱ་རེད། །
383



ཁ་ལ་གཞས་ལེན་རྒྱུ་ཁྱོད་ཡོད་ན། །
ལབ་ལན་པ་རྫོགས་རྒྱུ་ང་ཡོད་ཀི ། །
ངའི་ལ་ལ་བློ་རིག་འདྲེས་མ་ཡིན། །
ཁྱོའི་སྒྲུང་གླུ་རྒྱང་ནས་མ་སྤུག་ན། །
ང་བློ་རིག་གཉིས་ཀ་མེད་ནི་ཡིན། །
རྟ་འདོ་བས་གོམ་པ་དལ་ལེན་བྱོས། །
དྲེའུ་རྨིག་ཆུང་གོམ་པ་ཡང་ལེན་བྱེད། །
གོམ་བཏང་ན་འཆོལ་རྒྱུ་མེད་ནི་བྱོས། །
ངའི་ལ་ལ་གྲོ་དམར་ཞིང་རེད། །
རྒྱ་ཞིང་བ་བདུན་གིས་བྲེགས་ཐལ། །
བྲེགས་མ་ཚར་ཤུལ་ན་ལུས་ཡོད། །
ཁྱོད་ཁེར་བོས་འབྲེག་རྒྱུ་ཟེར་ན། །
སྡུག་འདགས་རྒྱུ་མིན་གི་མེད་ཀི ། །
ང་བྱི་ལིས་ལ་ལ་དལ་ལེན་བྱེད། །
ཁྱོད་བྱི་མོས་ལ་ལ་ཡང་ལེན་བྱོས། །
བླངས་བཏང་ན་འཆོལ་རྒྱུ་མེད་ནི་བྱེད། །
ངའི་ལ་ལ་བརྒྱ་ཞིང་སྟོང་ཞིང་ཡིན། །
རྒྱ་ཞིང་པ་བདུན་གིས་འབྲེག་ཀི་ཡོད། །
འབྲེག་ཀི་ཡོད་དྲ་ཕྲོག་ཀི་མེད། ། །
སྡུག་ལན་ཆགས་མ་འདགས་ཕྱིར་ར་སོང་། །
ངའི་ལ་ལ་སྲིད་པའི་སྒྲུང་ཡིན། །
རོགས་ཁ་ཁྱམ་བདུན་གིས་བླངས་ཐལ། །
བླངས་མ་ཚར་ཤུལ་ན་ལུས་ཡོད། །
ཁྱོད་ཁེར་བོས་ལེན་རྒྱུ་ཟེར་ན། །
སྐད་འགག་རྒྱུ་མིན་གི་མེད་ཀི །
ངའི་ལ་ལ་སྲིད་པའི་སྒྲུང་གླུ་ཡིན། །
མ་རིག་ཡག་བདུན་གིས་ལེན་གི་ཡོད། །
ལེན་གི་ཡོད་དྲ་ཚར་གི་མེད། ། །
སྡུག་ལན་ཆགས་མ་འདགས་ཕྱིར་ར་སོང་། །
ཁྱོའི་ལ་ལ་གྲོ་དམར་ཞིང་རེད། །
ང་ཞིང་བ་རྒད་པོའི་བུ་ཡིན། །
ངས་བརྒྱ་ཞིང་སྟོང་ཞིང་ཚར་ཐལ། །
ཁྱོད་གྲོ་ཞིང་གྱི་ལི་མ་བོ། །
གཅིག་མི་ཚར་བསམ་པ་མེད་ཀི །
ཁྱོའི་ལ་ལ་བརྒྱ་ཞིང་སྟོང་ཞིང་རེད། །
ངའི་ལ་ལ་རྒྱ་ཟོར་ངར་མ་ཡིན། །
ཁྱོའི་སྟོང་ཞིང་སྟོང་བས་མ་བཏང་ན། །
ངའི་རྒྱ་ཟོར་ངར་མ་མིན་ནི་ཡིན། །
ཁྱོའི་ལ་ལ་སྲིད་པའི་སྒྲུང་རེད། །
ང་སྒྲུང་བ་རྒད་པོའི་བུ་ཡིན། །
སྒྲུང་བརྒྱ་བཤད་སྟོང་བཤད་ཚར་ཐལ། །
ཁྱོའི་ལ་ལ་མགུར་ཐུང་མང་བོ། །
གཅིག་མི་ཚར་བསམ་པ་མེད་ཀི །
ཁྱོའི་ལ་ལ་སྲིད་པའི་སྒྲུང་གླུ་རེད། །
384



ཁྱོའི་ལ་ལ་ལོ་ཡག་སྙེ་མ་རེད། །
ངའི་ལན་པ་ཐོག་ར་སེར་བ་རེད། །
ཐོག་སེར་བའི་བསམ་པ་བཙོག་ནི་ཀི །
ལོ་དོ་ཚིགས་སེར་བས་རྡུང་རྒྱུ་རེད། །
ང་ཁ་ཁྱམ་བྱི་མོ་ཟེར་ནོ། ། །
གླུ་མ་བླངས་ནི་ཞིག་ཆེ་ཡིན། །
ཁྱོའི་ཁ་གི་ལ་ལ་ཆ་བོ། །
རོགས་རིག་རིག་གཉིས་ཀ་བླངས་ངེ་། །
ཚར་ལོས་འགྲོ་མིན་གི་མི་འདོད་ཀི ། །
ཁྱོའི་ལ་ལ་ཆུ་ཁའི་ཟམ་པ་རེད། །
ངའི་ལན་པ་ཆུ་ཆེན་རྦ་རླབས་རེད། །
ཆུ་རྦ་རླབས་བསམ་པ་བཙོག་ནི་ཀི ། །
རླབས་གཅིག་ཀིས་ཁུར་རེ་འགྲོ་རྒྱུ་རེད། །
ཁྱོད་མི་ཞོན་རྒྱུ་ལ་ཞོན་བཏང་ཟིག །
ང་རྟ་ནག་འདོ་བར་ཞོན་བཏང་ཟིག །
ང་ས་ནག་གད་པར་ལྡིང་རྒྱུ་རེད། །
ཁྱོའི་སྙིང་ནག་ཀླད་ལ་བསྐོར་རྒྱུ་རེད། །
དུང་མུན་ནག་ཕྱི་མར་སྐྱེལ་རྒྱུ་རེད། །
རྟ་འདོ་བ་སྙིང་ལ་རྗེ་བོ། །
ཁྱོད་རྟ་མང་རྒྱབ་ནས་རྒྱུག་དུས། །
རྟ་རྒྱུག་མ་ཞིག་ག་མ་ཐུག་ཅིག །
རྟ་རྒྱུག་མེད་ཞིག་ཀིས་མ་བསྐྱུར་ག །
ཁྱོད་དེ་ཡེ་བང་ཞིག་ལངས་ནི་རེད། །
ཁྱོད་མི་རྩེ་རྒྱུ་ལ་རྩེ་བཏང་ཟིག །
ང་ཁ་ཁྱམ་བྱི་ལིར་རྩེ་བཏང་ཟིག །
སྒྲུང་འདྲ་གི་ལ་ལ་ལེན་རྒྱུ་རེད། །
ས་འཇིག་རྟེན་འཁོར་བ་བཤད་རྒྱུ་རེད། །
ཁྱོད་ངེད་གེ་ཁྲིད་ལེ་འགྲོ་རྒྱུ་རེད། །
རོགས་ཆུང་ལོ་སྙིང་ལ་རྗེ་བོ། །
ཁྱོད་རོགས་བརྒྱའི་གྲུབ་ནས་རྩེ་དུས། །
ཁྱོད་གླུ་བ་ཞིག་ག་མ་ཐུག་ཅིག ། །
ཁྱོད་གླུ་མེད་ཞིག་ཀིས་མ་ཐུབ་ཅིག །
ཁྱོད་དེ་ཡེ་བང་ཞིག་ལངས་ནི་རེད། །
ཁྱོད་མི་ཞོན་རྒྱུ་ལ་ཞོན་བཏང་ཟིག །
ང་ཁི་དཀར་རྐྱང་ང་ཞོན་བཏང་ཟིག །
ཐང་ཆེན་པོ་དཀྱིལ་གསུམ་རྒྱག་རེག་ག །
ཁྱོད་འབབ་ཀི་འཇོག་རྒྱུ་མ་རེད། །
ང་འདོ་སིང་གྲོ་རྒྱུ་ཟེར་ནོ། །
རྟ་མ་རྒྱུག་ནི་ཞིག་ཆེ་ཡིན། །
ཁྱོའི་ལག་ཀི་རྒྱ་ལྕག་ཕྲ་མོས། །
རྟ་རིག་རིག་གཉིས་ཀ་བྱུག་གེ །
ཆག་ལོས་འགྲོ་མིན་གི་མི་འདོད་ཀི །
ཁྱོད་མི་རྩེ་རྒྱུ་ལ་རྩེ་བཏང་ཟིག ། །
ང་ཁ་ཁྱམ་བྱི་ལིར་རྩེ་བཏང་ཟིག ། །
ནམ་སྐྱ་རེངས་སངས་སེ་སློང་རེག་ག །
ཁྱོད་འགྲོ་གི་འཇོག་རྒྱུ་མ་རེད། །
385



ཁྱོད་ཨ་རིག་རྡོར་རྟ་ཟེར་ནོ། །
རྡོ་མི་འདྲུད་ནི་ཞིག་ཆེ་ཡིན། །
ང་རྒྱ་ལྕག་ཕྲ་མོ་ཟེར་ནོ། །
རྟ་མི་འཆིམས་ནི་ཞིག་མ་རེད། །
ཁྱོའི་ལ་ལ་མུ་ཞིག་ཨེ་ཡོད། །
ཁྱོའི་ལ་ལ་མུ་ཞིག་མེད་ན། །
ང་སྡེ་ཆེན་ཁ་ཁྱམ་རྩེ་བས། །
ནམ་ཞིག་ག་སྤུག་རྒྱུ་སུས་ཤེས། །
ཁྱོད་ཞེ་མཐུན་རོགས་ལོ་ཟེར་ནོ། །
ལབ་མི་རྒྱག་ནི་ཞིག་ཆེ་ཡིན། །
ང་ཁ་ཁྱམ་བྱི་ལི་ཟེར་ནོ། །
ལན་མི་ཁིས་ནི་ཞིག་མ་རེད། །
སྟོད་བྲག་དམར་ཉུག་ཀི་ཝ་དམར། །
ཝ་རྡོ་ལོག་ཞིག་ག་ཞ་འགྲོ་ན། །
སྟོད་བྲག་རི་ཉུག་དོན་མེད་ཀི ། །
བུ་ཁྱམ་པས་ཅི་ཉོས་རྟ་ཉོས་ཟིག །
རྟ་ཉོ་དུས་དྲིག་ཀི་ཤ་བལྟས་ཟིག །
སྟོད་སོག་པོའི་ལ་ལོ་འདེད་དུས་ན། །
ཆད་འཇོག་ཀི་བསམ་པ་ང་མེད་ཀི །
སྡེ་ཁ་རི་ཉུག་ཀི་ཁ་ཁྱམ། །
ཁ་ལ་ལ་ལངས་ངེ་ཚར་འགྲོ་ན། །
སྡེ་ཁ་རི་ཉུག་དོན་མེད་ཀི །
ང་བྱི་མོས་ཅི་ཁྲིད་གླུ་ཁྲིད་ཅིག །
ངས་གླུ་གི་ནང་གི་ལབ་ཁྲིད་ཅིག །
གྲོང་རྩེ་བ་སྡེ་ཡ་ཚོགས་དུས་ན། །
ཚར་འགྲོ་གི་བསམ་པ་ང་མེད་གི །
ཁྱོའི་ལ་ལ་ཀླད་ཀྱི་ལུ་གུ་རེད། །
ངའི་ལན་པ་གླག་ཀི་སྡེར་མོ་རེད། །
ཅང་མི་འགོར་སྡེར་མགོར་འཛེར་རྒྱུ་རེད། །
ཕྱི་སྡེ་བ་ཐང་དཀར་རྒོད་པོ་རེད། །
སྒོར་བུད་ལེ་ལྟད་མོར་བལྟ་རྒྱུ་རེད། །
སྟོད་ཁིས་ཆེན་ཡག་ཀི་ལབ་ཙེ། །
ཁྱོའི་ནང་ན་སྲོག་ཤིང་ཨེ་ཡོད། །
ཁྱོའི་ནང་ན་སྲོག་ཤིང་མེད་ན། །
ང་རླུང་ནག་འཚུབ་མ་འཁོར་ལོས། །
ནམ་ཞིག་ག་རྫོགས་རྒྱུ་སུས་ཤེས། །
ཁྱོའི་ལ་ལ་ཆུ་ནང་ཉ་མོ་རེད། །
ངའི་ལན་པ་ཆུ་སྲམ་ནག་པོ་རེད། །
འགོར་མི་དགོས་གསོན་མིད་རྒྱག་རྒྱུ་རེད། །
ཕྱི་སྡེ་བ་མཚོ་གླིང་མཚོ་རྟ་རེད། །
མཚོར་སྐོར་རེ་ལྟད་མོར་བལྟ་རྒྱུ་རེད། །
ས་སྡེ་ཆེན་གྲོང་གི་རྩེ་བ། །
རྫ་ཁྱ་ཡག་དཀྱིལ་གི་བོའུ་ལྗིད། །
ཤ་བསད་ལེ་རྫ་མཐར་མ་ཐོན། །
386



ཤ་ཁ་གྲངས་ཉུང་ནོ་ཆི་ཤེས། །
ཞག་གཅིག་ཀི་རྩེ་སྤྱད་ཡིན་ན། །
མནའ་རང་ང་བསྐྱལ་འདུག་མི་ཤེས། །
ས་སྡེ་ཆེན་གྲོང་གི་རྩེ་བ། །
གླུ་བླངས་ངེ་ལབ་བ་མ་སོང་། ། །
གླུ་གྲངས་ཀ་ཉུང་ནོ་ཆི་ཤེས། ། །
ང་སྟོད་ཕྱོགས་སྟོད་ཀི་རྟ་ཉོ་ཡིན། །
རྒྱུག་གོམ་པ་འཛད་མཐའ་མེད་ན། །
གོང་བཙན་རུང་རྟ་བོ་ཉོ་རྒྱུ་ཡིན། །
རྟ་འདོ་བར་ཁ་ལོ་མེད་ན། ། །
ངས་སྨད་ཕྱོགས་ཁྱམ་པར་བཙོང་རྒྱུ། །
ང་དབུས་གཙང་བླ་མ་ཟེར་ནོ། །
ཕྱག་དད་པས་ཐོད་པ་གཏུག་ར། །
ཁྱོའི་རྣམ་ཤེས་སྦྲང་མ་འདྲ་བོ། ། །
ནུབ་བདེ་བ་ཅན་ན་འདྲེན་ན། །
སེམས་ཉིས་འགལ་འཛིན་གི་བསྡད་ན། །
ཁྱོའི་རྣམ་ཤེས་རྙེད་འདུག་ཆི་གོ །
བགེགས་བར་ཆད་ཡོང་ན་མི་ཤེས། །
ང་སྨད་ཕྱོགས་སྨད་ཀི་རྩེ་བ་ཡིན། །
ཁ་ལ་ལར་འཛད་མཐའ་མེད་ན། །
རྒྱུ་དགོས་རུང་ཁྲིད་ལེ་འགྲོ་རྒྱུ། །
མ་བུ་མོར་ལན་པ་མེད་ན། ། །
ངའི་བཟང་ས་ཞིག་ག་སྟེར་རྒྱུ། །
ང་ཁ་ཁྱམ་བྱི་ལི་ཟེར་ནོ། །
ཁྱོས་ཞེ་གིས་ཞེ་ཞིག་བྱེད་ན། །
ཞེ་སྣང་བ་དར་སྐུད་འདྲ་བོ། །
སྟོད་ལྷ་ཡུལ་ཁམས་མ་འདྲེན་ན། །
སེམས་ཉིས་འགལ་འཛིན་གི་བསྡད་ན། །
ངས་དེ་ཡེ་འདྲེན་འདུག་ཆི་གོ །
ཁྱོད་མི་ཁ་འཁོར་ན་མི་ཤེས། །
རྟ་འདོ་བ་སྙིང་ལ་རྗེ་བོ། །
ཚེ་གང་གི་བློ་རྟ་ཉན་ན། །
སྒ་ཉི་མ་འདྲ་ཞིག་བསྟོད་རྒྱུ། །
ཉིན་གཅིག་ཀི་ཞོན་པ་ཡིན་ན། །
སྒ་རང་ང་སྟོད་འདུག་མི་ཤེས། །
ངས་བཤད་ནོ་འཇིག་རྟེན་ཆོས་ཡིན། །
ཆོས་ཞིག་ག་འགྱུར་རྒྱུ་ཆེ་ཡོད། །
ཁྱོས་བཤད་ནོ་སྐྱི་བསེར་རླུང་རེད། །
རླུང་གཞན་ན་གཡུག་ཀི་ཆེ་ཡོད། །
རོགས་ཆུང་ལོ་སྙིང་ལ་རྗེ་བོ། །
ཚེ་གཅིག་ཀི་བཟའ་ཚང་ཉན་ན། །
ངས་མི་འགྱུར་མནའ་ཞིག་བསྐྱལ་རྒྱུ། །
ངས་བཤད་ནོ་གོར་མོ་རྡོ་ཡིན། །
རྡོ་ཞིག་ག་འགྱུར་རྒྱུ་ཆེ་ཡོད། །
ཁྱོས་བཤད་ནོ་གཙང་མོ་ཆུ་རེད། །
387



ཆུ་རྡོ་སྲུབ་ཉུག་ཀི་ཆེ་ཡོད། །
ཁྱོད་སྡེ་ཆེན་རྩེ་བ་རོགས་ལོ། །
རྒྱལ་བཞག་གེ་རྩེ་རེ་བཏང་ན། །
གྲོང་རོགས་བརྒྱ་སྡེ་ཡ་ཚོགས་དུས། །
རྩེ་མི་རྩེ་མེད་ནི་ཨེ་ཡིན། ། །
རྟ་གྱི་ལིང་གྱོ་རྒྱ་ཟེར་ནོ། །
ཁྱོས་མ་བཟུང་མ་ཞོན་གོང་ང་། །
ངའི་མཛད་པ་དྲེའུ་གི་བཙོག་ཡིན། །
ཁྱོད་ཞོན་ན་བྱང་ལམ་ཆོད་དྲ། །
ཁྱོའི་བློ་རྟ་གྲོ་རྒྱའི་གཡུང་ཡིན། །
ང་རི་སྤྱང་སྔོན་མོའི་ཁ་ན། །
རྡུང་མི་དགོས་རང་བྱུང་མཚོན་ཡོད། །
ལུག་འཚེར་མོ་མགྲོན་གི་ཤ་རེད། །
ཤ་ཟ་གི་མགྲོན་པོ་ང་བྱེད། །
ང་ཁ་ཁྱམ་བྱི་ལི་ཟེར་ནོ། །
ཁྱོད་མ་འགྲོགས་མ་རྩེ་གོང་ང་། །
ངའི་སྣང་བ་འབྲོང་གི་རྭ་ཡིན། །
རོགས་རྩེ་ཡེ་མཐུན་གི་ནང་མོ། །
ཁྱོའི་ཞེ་མཐུན་ཆུང་ལོའི་མཐུན་ཡིན། །
ང་ཕ་བཟང་བྱི་ལིའི་ཁ་ན། །
སྒྲིག་མི་དགོས་སྙན་མོ་ཚིག་ཡོད། །
རོགས་ཆུང་ལོ་ཚིག་ཀི་ཚོང་རེད། །
ཚོང་རྒྱག་ཀི་ཁེ་བ་ང་བྱེད། །
ང་ཆུ་ཆེན་ཆུ་བ་མིན་འདྲ། །
ཆུ་ཆུང་ཆུང་དུམ་སེ་གཅོད་ལ། །
གཟིངས་བརྒྱབ་བེ་ཕར་ཁར་འབུད་ལ། །
རྟ་འདོ་བའི་སྐྱེ་ལུས་རྐྱང་ཡིན། །
རྐྱང་ཡིན་དོན་བང་རྩལ་རླུང་ཡིན། །
བང་དེ་ཡེ་ཆད་ན་ལས་རེད། །
ང་སྡེ་ཆེན་རྩེ་བ་མིན་འདྲ། །
ཁ་བགད་ལེ་ལ་ལ་ལེན་ན། ། །
ཞག་སྟོན་ནམ་ས་སེ་སློང་ང་། །
རོགས་ཆུང་ལོའི་ཚིག་རྟིང་མནའ་ཡིན། །
མནའ་སྐྱེལ་དོན་ཆུང་འདྲིས་རོགས་ཡིན། །
རོགས་དེ་ཡེ་འགལ་ན་ལས་རེད། །
ཁྱོད་གྱི་ལིང་གྱོ་རྒྱ་ཟེར་ནོ། །
སྟོང་བྱིན་ནས་ཉོས་རེ་བཏང་ན། །
སྟོད་སོག་པོའི་བྱང་ལམ་བརྒྱུད་དུས། །
རྒྱུག་མི་རྒྱུག་མེད་ནི་ཨེ་ཡིན། ། །
རྟ་གྱོ་རིས་ཟེར་ན་མིང་རེད། །
རྒྱུག་གོམ་པ་སྐྱི་བསེར་རླུང་ཡིན། །
ཞོན་མི་ཐུབ་དོན་མགོ་དེ་ཡིན། །
388



ང་ཁ་ཁྱམ་ཟེར་ན་མིང་རེད། །
ཁ་ལ་ལ་གེ་སར་སྒྲུང་ཡིན། །
ལན་མི་རྙེད་དོན་མགོ་དེ་ཡིན། །
རོགས་ཆུང་ལོ་སྡེ་ན་ས་ལ་ལ། །
དེའི་རོགས་པ་རྫ་ན་ཐར་ར་ར། །
ཁ་མི་ཁ་སྡེ་ན་འུ་རི་རི། །
ལོ་ཉི་ཤུ་ཡིན་རུང་སྙིང་མ་རྗེ། ། །
རོགས་རྩེ་ནོ་ཅིག་ཀི་ཚལ་མ་རེད། །
རྟ་འདོ་བའི་སྐྱེ་ལུས་རྐྱང་རེད། །
རྐྱང་ཡིན་ཕྱིན་ཞོན་ས་ཆེ་འགྲོ །
སེམས་ཞིག་ནས་རྐྱང་གི་ཡན་རེད། །
རོགས་ཆུང་ལོའི་སྐྱེ་ལུས་ལྷ་རེད། །
ལྷ་ཡིན་ཕྱིན་རྩེ་ས་ཆེ་འགྲོ །
མིག་ཁྲ་རིས་སྔོན་གི་ལྷ་རེད། །
ཤ་ར་ཡུ་མོ་ཆ་འགྲིག་རེད། །
ཆ་མི་འགྲིག་མགོ་གི་ར་ལག་རེད། །
སྐྱོན་མེད་ཀི་ར་ལག་གཅོད་ལ་བཏང་། །
ར་རྒྱ་ཁོག་ཐུར་ར་བཙོང་ང་བཏང༌། །
སྤྱང་དར་མ་ཁ་ལྟོ་ཆེ་ནི་ཀི ། །
ལུག་མཚེར་མོ་མིག་ཀིས་རིག་བཏང་ན། །
སྲོག་དམར་བོ་འབེན་ན་འཇོག་དགོས་རུང༌། །
གཅིག་མ་རྒྱུག་ས་ཞིག་མི་འགྲོ་གི །
རོགས་བྱི་ལི་བྱི་མོ་ཆ་འགྲིག་རེད། །
ཆ་མི་འགྲིག་མགོ་བདག་བཟའ་བ་རེད། །
སྐྱོན་མེད་ཀྱི་བཟའ་ཚང་གཏོར་ར་བཏང་། །
དགྲ་རྒྱ་ཁོག་ཐུར་ར་བདའ་ཡ་བཏང་། །
ང་བྱི་ལི་རྩེ་ཡ་དགའ་ནི་ཀི །
རོགས་ཆུང་ལོའི་ལ་ལ་གོ་བཏང་ན། །
ཁྱིམ་ཆུང་མ་ཤ་ར་རྒྱག་དགོས་རུང༌། །
གཅིག་མ་རྩེ་ས་ཞིག་མི་འགྲོ་གི །
རྟ་གྲོ་རིལ་ཤ་ར་རྒྱོབས་བ་ཐོངས། །
རྟ་རྐྱང་རིལ་ཁྱོད་ཀྱིས་ཉོས་ཡ་ཐོངས། །
རྒྱུག་གོམ་པ་ཅན་ཞིག་ཡིན་སོང་ན། །
སྒ་ལྷུ་བཞི་སྒྲིག་ར་དྲག་རྒྱུ་རེད། །
ལུག་མཚེར་དཀར་ཐང་ན་ཀོ་རོ་རོ། །
སྤྱང་དར་མ་ཁིས་ན་འདུར་རི་རི། ། །
བྱ་རྒོད་པོ་དགུང་ན་ཐར་ར་ར། །
ཟོག་དུད་འགྲོ་ཡིན་རུང་སྙིང་མ་རྗེ། །
རྩ་ཟོས་ནོ་ཅིག་ཀི་ཚལ་མ་རེད། །
ཁྱིམ་ཆུང་མ་ཤ་ར་རྒྱོབས་བ་ཐོངས། །
རྒྱུ་བྱིན་ན་བཟའ་ཚང་འཚོལ་ལ་ཐོངས། །
ཞེ་སྣང་བ་ཅན་ཞིག་ཡིན་སོང་ན། །
བུ་བུའི་ཕྲུག་སྟེང་ང་རྒྱག་རྒྱུ་རེད། །
རྟ་གྲོ་རིལ་ཤ་ར་རྒྱག་རྒྱུ་བྱེད། །
389



རོགས་མེད་དུས་རྒད་པོར་རེ་དགོས། །
རྟ་རྐྱང་རིལ་ཚུར་ར་ཉོ་རྒྱུ་བྱེད། །
རྟ་ཉོ་ཚོང་རྒྱག་རྒྱུ་སླ་གི་ར། །
བློས་མི་ཆོད་གསེར་སྒ་ལྷུ་བཞི་རེད། །
ཁྱིམ་ཆུང་མ་ཤ་ར་རྒྱག་རྒྱུ་བྱེད། །
གནའ་འགྲོགས་ཀི་རོགས་ལོ་བཙལ་རྒྱུ་བྱེད། ། །
རོགས་འགྲོགས་ཐུག་རྒྱག་རྒྱུ་སླ་གི་ར། །
བློས་མི་ཆོད་རྫ་གི་བུ་ཕྲུག་རེད། །
གངས་དཀར་པོ་གུར་ཁང་ཉན་སོང་ན། །
རུ་བཀལ་འགིས་མེད་ལ་སྐྱིད་རྒྱུ་རེད། །
གངས་ཉི་མ་ཤར་རེ་བཞུས་སོང་ན། །
མགོ་ཐང་ང་ཅིག་ཅིག་འདགས་རྒྱུ་རེད། །
འུ་གཉིས་ཀ་བཟའ་ཚང་ཉན་སོང་ན། །
ཁྱིམ་བཟའ་སྡུག་མེད་ལ་སྐྱིད་རྒྱུ་རེད། །
ཁྲེལ་རློམ་པ་མེད་ལེ་འགལ་སོང་ན། །
མི་རྐྱང་ང་ཅིག་ཅིག་འདགས་རྒྱུ་རེད། །
རྟ་འདོ་བ་སྤང་དཀར་ཀླད་ཀི་རེད། །
རྟ་སྤང་ནས་སྐྱུར་ཁ་སླ་གི་ར། ། །
སྒ་བེ་སིང་གསེར་གིས་ཤན་མ་རེད། །
གསེར་རྒྱབ་ནས་ཕོག་ཁ་དཀའ་གི །
གས་འབྲུག་མ་ཟ་འོག་ཅང་ཁེབ། །
ཕྲུག་མཐེབ་བརྒྱའི་གོང་བ་ཉན་ན། །
ཕྲུག་ཐེད་རྒྱུ་མེད་ལ་སྐྱིད་ལང་། །
ངའི་ཆུང་མ་ཐང་གི་མི་རེད། །
མི་ཐང་ནས་སྐྱུར་ཁ་སླ་གི་ར། །
ཁྱོའི་རོགས་ལོ་མཆིན་པའི་ཤ་རེད། །
ཤ་མཆིན་པ་འཀོག་ཁ་དཀའ་གི །
-
-
-
ས་སྡེ་ཆེན་གྲོང་གི་རྩེ་བ། །
འུ་གཉིས་ཀ་བཟའ་ཚང་ཉན་ན། །
ཁྱིམ་བཟའ་སྡུག་མེད་ལ་སྐྱིད་ལང་། །
མེ་ཉི་མ་གཉིས་ཀ་གཤིབ་ན། །
དྲོད་ཁོལ་ཅན་པོ་མེ་རེད། །
མེ་ཡིན་རུང་ཉི་མར་གསང་དགོས། །
མེ་མེད་ན་ཉི་མར་རེ་དགོས། །
སྦྲ་མཐིང་སྨུག་གྲུ་བཞི་བརྒྱང་ནོ། །
ང་མགོ་སྦྲ་ཡོད་ལེ་སྐྱིད་ཀི །
ཁྱིམ་ཧུ་ར་དོ་ཆ་མེད་ཀི །
དེའི་ཕྱོགས་ག་འདང་རྒྱག་ཆེ་གི །
རོགས་རྒད་པོ་གཉིས་ཀ་གཤིབ་ན། །
ཞེ་འདང་རྩིས་ཅན་པོ་རོགས་རེད། །
རོགས་ཡིན་རུང་རྒད་པོར་གསང་དགོས། །
390
རོགས་སྡེ་ཆེན་གྲོང་ནས་འགྲོགས་ན། །
ང་རོགས་ལོ་ཡོད་ལེ་སྐྱིད་ཀི ། །



ང་རང་གི་བུ་ཞིག་མེད་ནོ། །
དེའི་ཕྱོགས་ག་འདང་རྒྱག་ཆེ་གི །
ང་ཕ་བཟང་བྱི་མོ་ཟེར་ནོ། །
ཁ་མི་ཁ་ལྟག་ཀས་བཞག་དུས། །
སྡེ་ཆེན་པོ་རོགས་བརྒྱའི་རྒྱབ་ནས། །
རོགས་གང་བཟང་འཕྱུག་ཀི་དཔེ་མེད། །
རྟ་གྲོ་རིལ་སྔོ་རིལ་གཉིས་ཀ །
གཅིག་རྒྱུག་གེ་བྱང་ལམ་ཆོད་ན། །
ཁྱོད་གསེར་སྲང་སྟོང་གི་ས་ཞིག །
ཡ་ར་ཡུན་གིས་ཁུག་རྒྱུ་རེད། །
སྟོད་གཡུ་ལོ་རྟ་ར་ནང་ན། །
རྟ་གྲོ་རྒྱ་སྔོ་རྒྱ་མང་གི ། །
རྒྱུག་གོམ་པ་གཉིས་ཀ་འཛོམས་ནོ། །
ངས་བལྟས་ན་འདོ་བ་ཁྱོད་རེད། །
རོགས་ཁྱོད་ར་འུ་གུ་གཉིས་ཀ །
ཁྱིམ་གཅིག་ཀི་བཟའ་ཚང་ཉན་ན། ། །
ཁྱོད་རིག་འདྲའི་བུ་ཞིག་སྐྱེ་རྒྱུ། །
ཡ་ར་ཡུན་གིས་ཡོད་རྒྱུ་རེད། །
ས་སྡེ་ཆེན་རྩེ་རའི་གྲོང་ན། །
རོགས་ཁ་མཐུན་ཞེ་མཐུན་མང་གི །
ལབ་ལན་པ་གཉིས་ཀ་འཛོམས་ནོ། །
ངས་བལྟས་ན་རོགས་ལོ་ཁྱོད་རེད། །
སྦྲ་མཐིང་སྨུག་གྲུ་བཞི་བརྒྱངས་ནོ། །
རོགས་ངའི་དྲིན་མ་རེད་ཁྱོའི་དྲིན་རེད། །
ཁྱོད་བཀལ་ཁིས་འཐག་ག་ཧྲ་ནི་ཀི །
འུ་གཉིས་ཀ་མགོ་སྦྲ་ཡོད་ནི་རེད། །
ངར་རིག་འདྲའི་བུ་ཞིག་སྐྱེས་ནི་བོ། །
རོགས་ཁྱོའི་དྲིན་མ་རེད་ངའི་དྲིན་རེད། །
ང་བྱི་ལི་འཇོག་ག་ཧྲ་ནི་ཀི ། །
འུ་གཉིས་ཀར་ཤུལ་འཛིན་ཡོད་ནི་རེད། །
ཡར་བལྟས་གི་དགུང་སྔོན་གནམ་ན། །
བྱ་འདྲ་གི་རྟ་ཞིག་རྒྱུག་ནོ། །
ངས་བལྟས་ན་གྲོ་རིལ་ཁྱོད་རེད། །
ཁྱོས་བལྟས་ན་སྔོ་རིལ་ང་རེད། །
འུ་གཉིས་ཀའི་ལྟ་ཕྱོགས་མིན་ན། །
འུ་གཉིས་ཀ་བྱ་གི་ཡན་རེད། །
ང་རི་སྤྱང་སྔོན་མོ་ཟེར་ནོ། །
སྲོག་དམར་བོ་འབེན་ན་བཞག་དུས། །
སྟོད་སོག་པོ་སྟོང་ལུག་རྒྱབ་ནས། །
ལུག་གང་ཚོ་འཕྱུག་ཀི་དཔེ་མེད། །
ས་མར་བལྟས་སྡེ་ཆེན་ད་ན། །
ལྷ་འདྲ་གི་རོགས་ཞིག་རྩེ་ནོ། །
ངས་བལྟས་ན་རོགས་ལོ་ཁྱོད་རེད། །
ཁྱོས་བལྟས་ན་རོགས་ལོ་ང་རེད། །
འུ་གཉིས་ཀའི་ལྟ་ཕྱོགས་མིན་ན། །
391



འུ་གཉིས་ཀ་ལྷ་གི་ཡན་རེད། ། །
རྒྱུ་ཅན་གོ་གྱོད་ཁ་གཏུག་རྒྱུ་རེད། །
རྟ་རྒྱུག་ན་སྤང་དཀར་ཐང་ནས་རྒྱུག །
ནང་རྟ་བརྒྱས་སྒང་ནས་ལྟ་ནི་ཞིག །
རྟ་དེ་ཚོ་རྒྱུག་ཀ་ཟེར་ནི་ཞིག །
འུ་གཉིས་ཀས་མིང་དེ་ལེན་ན་འགྲོ །
འདང་ཞེ་རྩིས་ཅན་ཞིག་ཁྱོད་ར་རེད། །
ཁྲེལ་རློམ་པ་ཅན་ཞིག་ང་ར་རེད། །
འུ་གཉིས་ཀ་མཐུན་ནས་འགྲོ་རྒྱུ་རེད། །
འདང་ཅན་གོ་གྱོད་ཁ་གཏུག་རྒྱུ་རེད། །
རོགས་རྩེ་ན་སྡེ་ཆེན་གྲོང་ནས་རྩེ། །
ནང་རོགས་བརྒྱས་སྡེ་ནས་ཉན་ནི་ཞིག །
རོགས་དེ་ཚོ་རྩེ་ག་ཟེར་ནི་ཞིག །
འུ་གཉིས་ཀས་མིང་དེ་ལེན་ན་འགྲོ །
རྟ་འདོ་བ་སྙིང་ལ་རྗེ་བོ། །
ཕྱི་སྤུ་ཁ་ཨ་ལ་ལ་རེད། ། །
ས་སྟོད་རྒྱུ་ཨ་ཧ་ཧ་རེད། །
ཐང་ཆེ་ས་ཞིག་ཀི་ཐུག་ན། །
བྱུང་སེར་ར་འཇོག་ནི་མ་རེད། །
བྱ་ཁུ་ལོ་འཇོལ་མོ་གཉིས་ཀ །
ནགས་རྒྱ་རྫོང་དཀྱིལ་ནས་གྲགས་དུས། །
གསུང་སྙན་འདུག་འ་ན་མ་ན་རེད། ། །
ནགས་ཁ་རི་བརྒྱུད་ནས་འཕུར་དུས་ན། །
བྱ་གཤོག་རྩལ་ཡོད་མེད་ཤེས་རྒྱུ་རེད། །
རོགས་ཆུང་ལོ་སྙིང་ལ་རྗེ་བོ། །
ཕྱི་མོ་སྒོ་ཨ་ལ་ལ་རེད། །
ཚིག་བཤད་རྒྱུར་ཨ་ཧ་ཧ་རེད། །
མགོ་རིལ་ས་ཞིག་ནས་ཐུག་དུས། །
བྱུང་སྐམ་པར་འཇོག་ནི་མ་རེད། །
རོགས་ཁྱོད་ར་འུ་གུ་གཉིས་ཀ །
གྲོང་རྩེ་བའི་རྒྱབ་ནས་རྩེ་དུས། །
སྐད་ཡོད་འདུག་འ་ན་མ་ན་རེད། །
ཁ་ལ་ལའི་གཞུང་ང་སོང་དུས་ན། །
ལབ་ལེན་རྒྱུ་ཡོད་མེད་ཤེས་རྒྱུ་རེད། །
རྟ་རྔོག་ཐོག་བརྒྱ་གི་རྒྱབ་ནས། །
ངའི་གྱི་ལིང་གྲོ་རྒྱ་ལྷང་རེད། །
ངས་ཁུ་རེ་བསྟད་ནི་ཆེ་ཡིན། །
རྟ་ཡོད་གོ་དུད་འགྲོ་ཟོག་རེད། །
ཟོག་ཞིག་ག་ཁྱད་ཅིག་ཆེ་ཡོད། །
ཐང་ཆེ་ས་ཞིག་ག་འཕངས་ན། །
རྟ་རྒྱུད་པ་ཅན་གོ་ཆེ་འདྲ། །
རྟ་བང་རྩལ་ཅན་ཞིག་ཁྱོད་ར་རེད། །
བུ་སྐྱ་རྩལ་ཅན་ཞིག་ང་ར་རེད། །
འུ་གཉིས་ཀ་ཇག་ག་འགྲོ་རྒྱུ་རེད། །
392



རྒྱ་ནག་པོའི་བར་ཆད་མེད་ན། །
རོགས་རང་གིས་ཁྲིད་ལེ་འགྲོ་རྒྱུ། །
རོགས་ཁ་འགྲོགས་བརྒྱ་གི་གྲུབ་ན། །
ངའི་ཞེ་འགྲོགས་ཆུང་ལོ་ལྷང་རེད། །
ངས་ཁུ་རེ་བསྟད་ནི་ཚེ་ཡིན། །
རོགས་ཡོད་གོ་མགོ་ནག་མི་རེད། །
མི་ཞིག་ག་ཁྱད་ཅིག་ཆེད་ཡོད། །
མགོ་རིལ་ས་ཞིག་ག་ཐོན་ན། ། །
རོགས་ཞེ་འདང་ཅན་གོ་ཆེ་འདྲ། །
ཕྲུག་མཐེབ་བརྒྱ་མ་མོའི་བལ་རེད། །
བལ་ཡིན་ནོ་ཡིད་རེ་མ་ཆད། །
བརྩིགས་བཏང་ན་ནོམ་པའི་གྲུབ་ཡིན། །
བཙོང་བཏང་ན་དཀར་པོ་དངུལ་ཡིན། །
གཞུ་མཆོག་དཀར་འབྲོང་གི་ར་རེད། །
མདའ་ལི་མ་ཚིགས་དྲུག་སྨྱུག་རེད། །
སྒྲོ་སྨུག་པོས་རང་ཚུགས་ཟུངས་ར། །
མདའ་མཐེབ་བ་བླངས་དུས་འབེན་ཡིན། ། །
ང་བྱི་ལི་ཐང་གི་མི་ཡིན། །
ཐང་ཡིན་ནོ་ཡིད་རེ་མ་ཆད། ། །
རྩེ་བཏང་ན་ན་རྫའི་གྲུབ་ཡིན། །
མཐུན་སོང་ན་མཆིན་པའི་ཤ་ཡིན། །
ཁྱོད་བྱི་ལི་ཕ་བཟང་བུ་རེད། ། །
ང་བྱི་མོ་ཞང་བཟང་རོགས་ཡིན། །
ཚིག་སྙན་མོས་རང་ཚུགས་ཟུངས་ར། །
རོགས་རྩེ་དུས་སྔས་ཐོག་གཅིག་ཡིན། །
ཕྲུག་མཐེབ་བརྒྱ་མ་མོའི་བལ་རེད། །
བལ་ཡིན་ནོ་ཡིད་རེ་ཆེ་ཆད། །
གོང་ཡོང་ན་གཅིག་ར་གཅིག་རེད། །
ཁྱོད་རོགས་ལོ་ཐང་གི་མི་རེད། །
ཐང་ཡིན་ནོ་ཡིད་རེ་ཚེ་ཆད། །
ཞེ་མཐུན་ན་གཅིག་ར་གཅིག་རེད། །
བོའུ་ཁྲ་རིང་དངུལ་དཀར་སོ་བ་ཅན། །
གཅིག་ཁུར་རེ་རྒྱབ་བ་བདེ་ཐལ། །
གཉིས་འཕངས་ངེ་ཡིད་སེམས་དྲང་ཐལ། །
རྒྱ་གོང་མའི་བོའུ་ཁྲལ་མེད་ན། །
བོའུ་རང་གིས་ཁུར་རེ་འགྲོ་རྒྱུ། །
ཕྲུག་མཐེབ་བརྒྱ་མ་མོའི་བལ་རེད། །
བལ་ལོས་ཡིན་བོད་ཀི་རྒྱུ་རེད། ། །
གོན་བཏང་ན་དྲོད་ཀི་གཞི་རེད། །
དྲོད་ལོས་ཡོད་ཚ་རུའི་རིགས་རེད། །
རོགས་ཆུང་ལོ་སྙིང་ལ་རྗེ་བོ། །
གཅིག་འགྲོགས་གེ་ཁ་སེམས་མཐུན་ཐལ། །
གཉིས་རྩེ་ཡེ་ཡིད་སེམས་དྲང་ཐལ། །
རོགས་ཆུང་ལོ་གཞན་གི་མི་རེད། །
393



གཞན་ལོས་ཡིན་བདག་པོ་སྡེ་རེད། །
ཁ་ཚིག་གསུམ་བདག་པོ་ང་ཡིན། ། །
ང་ལོས་ཡིན་ཆུང་འདྲིས་རོགས་ཡིན། །
རྟ་རྐྱང་དཀར་མཚལ་གི་ཐིག་ལེ་ཅན། །
ས་གཡུ་ལུང་ཁུག་ནས་གཤིབ་དུས། ། །
ཁ་གྱེན་ན་གསེག་འགྱོ་མི་བྱེད། །
ཁ་ཐུར་ར་གསེག་འབབ་མི་བྱེད། །
ང་ལ་ཐུར་མེད་ཀི་རྟ་ཡིན། །
བོའུ་ཁྱ་རིང་ཁུར་གི་ཕྱི་ནས། །
ངས་དམར་ཆུང་སྲོག་ག་མི་འཛེམ། །
འགང་མི་འཛེམ་ཟེར་ནི་མིན་འདྲ། ། །
སྲོག་དམར་བོའི་ཁ་མ་བོའུ་རེད། །
ངས་མི་འཛེམ་ཟེར་དོན་དེ་ཡིན། །
གྲོང་རྩེ་བ་ལ་ལ་ཅན་པོ། །
ས་གཡུ་ལུང་ཁུག་ནས་རྩེ་དུས། །
ཁ་རྩེ་ཡེ་རྩེད་མཚར་མི་བྱེད། །
ཁ་བརྒྱབ་རུང་ཁ་རྫ་མི་འདེད། །
ང་ཁ་ཁོག་མེད་ཀི་རོགས་ཡིན། །
རོགས་ཆུང་ལོར་འགྲོགས་ཀྱི་ཕྱི་ནས། །
ངས་གླེང་མོ་མི་ཁར་མི་འཛེམ། །
འགང་མི་འཛེམ་ཟེར་ནི་མིན་འདྲ། །
ནམ་སྐྱ་མོའི་སྐྱོ་བ་རོགས་རེད། །
ངས་མི་འཛེམ་ཟེར་དོན་དེ་ཡིན། །
རྟ་ཨ་སིང་གྲོ་རྒྱ་ཟེར་ནོ། །
ཕྱི་སྤུ་ཁའི་ས་ན་དཔེ་མེད་ཀི །
རྒྱུག་གོམ་པའི་ས་ན་རྫོགས་མེད་ཀི །
ཁྱོད་གློ་རྟ་བྱེད་རྒྱུ་ཡིན་ན། །
སྒ་གོང་ཆེན་ཡིན་རུང་ཁིས་མེད་ཀི །
ས་ཁ་ཐག་རིང་རུང་སྐྱོན་མེད་ཀི །
ཁྱོད་དབུས་གཙང་ཡུལ་ལ་འགྲོ་ན། །
ངས་ཚོགས་ཆེན་དགེ་སྐོས་སྐད་གཏང་། །
ཆོས་དུམ་པ་ཅིག་གིས་ཁྱེར་ཐལ་ཟེར། །
ཕྱི་འཁོར་རེ་ཕྱིར་ཡོང་ཆེ་ཡོད། །
དེའི་མི་ཚད་བླུ་ཡོན་མེད་ཀི་ཟེར། །
ཁྱོད་སྡེ་ཆེན་གྲོང་ང་འགྲོ་ན། །
ངས་མགོ་བདག་བཟའ་བར་སྐད་གཏང་། །
ཁྱོའི་ཆུང་མ་ཅིག་ཀིས་ཁྲིད་ཐལ་ཟེར།
ཕྱིར་འཁོར་རེ་ཕྱིར་ཡོང་ཆེ་ཡོད། །
དེའི་མི་ཚད་ཉེ་རྟགས་མེད་ཀི་ཟེར། ། །
394
རོགས་ཆུང་ལོ་དུང་སོ་ཅན་པོ། །
ཡག་མོ་སྒོའི་ས་ན་དཔེ་མེད་ཀི །
ཞེ་སྣང་བའི་ས་ན་རྫོགས་མེད་ཀི །
ཁྱོད་ཆུང་མ་ཉན་རྒྱུ་ཡིན་ན། ། ་
གོས་གོང་ཆེན་ཡིན་རུང་ཁིས་མེད་ཀི །
གླིང་མི་ཁ་ངན་རུང་སྐྱོན་མེད་ཀི ། །
ཁྱོད་གྱི་ལིང་གྲོ་རྒྱ་ཟེར་ནོ། །



རྟ་ཅང་ང་རན་ནིའི་ས་མིན། །
ཕྱི་ལྟོས་སྤུ་ཁ་ཡག་ཀི །
ནང་ལྟོས་གོམ་ལག་བདེ་གི །
གསེར་བྱིན་ནས་ཉོས་རེ་བཏང་ན། །
ཁྱོད་བློ་རྟ་ཉན་ནི་ལོས་ཡིན། །
ངའི་རྩེ་ཡ་ཞང་བཟང་ཚ་མོ། །
ལབ་ལེན་ནི་ཅན་ཞིག་ཨེ་ཡིན། །
ལབ་ལེན་ནི་ཅན་ཞིག་མིན་ན། །
ང་སྡེ་ཆེན་རྩེ་བ་ཟེར་ནོ། །
གླུ་ཅང་གིས་ཐུབ་ནིའི་རོགས་མིན། །
ཁྱོད་སྡེ་ཆེན་རྩེ་བ་ཟེར་ནོ། །
ཕྱི་ལྟོས་ཕོ་སྒོ་ཡག་ཀི །
ནང་ལྟོས་སྣང་བ་མཐུན་གི །
མནའ་བསྐྱལ་ཡེ་འགྲོགས་རེ་བཏང་ན། །
ཁྱོད་ཚེ་འགྲོགས་ཉན་ནི་ལོས་ཡིན། །
ཆུ་རྨ་ཆུའི་རབ་བ་འབུད་ན། །
གཟིངས་ཡ་སྐུ་མ་སྐུ་མ་རྒྱག །
དེ་བྱས་ན་རྨ་ཆུར་མི་བུད། །
རྒྱ་ཉ་བདའི་བསམ་དོན་མི་འགྲུབ། །
ང་གྱི་ལིང་གྱོ་རྒྱ་ཟེར་ནོ། །
ཕྱི་སྤུ་ཁ་དེ་མོ་དེ་ཡིན། །
བུ་ཁྲམ་པ་སྐྱ་རྩལ་ཡོད་ན། །
གསེར་སེར་བོ་བྱིན་ན་ཉོས་ར། །
ཁྱོད་བློ་རྟ་ཞིག་ག་འཕྱུག་མེད། །
གྲོང་གཅིག་ཀི་ལ་ལ་ལེན་ན། །
གླུ་ཡར་ལེན་མར་ལེན་མ་བྱེད། །
དེ་བྱས་ན་ལན་པ་མི་རྙེད། ། །
གྲོང་རོགས་བརྒྱའི་བསམ་དོན་མི་འགྲུབ། །
ང་སྡེ་ཆེན་རྩེ་བ་ཟེར་ནོ། །
ཕྱི་ཕོ་སྒོ་དེ་མོ་དེ་ཡིན། །
རོགས་ཆུང་ལོ་རྩེ་འདོད་ཡོད་ན། །
མནའ་དོན་ཆེན་སྐྱོལ་ལ་རྩེ་ར། །
ཁྱོའི་ཚེ་འགྲོགས་ཞིག་ག་འཕྱུག་མེད། །
ཆུ་རྨ་ཆུ་སྔོན་མོར་རྐྱལ་ན། །
གཟིངས་གྲུ་བཞིའི་སྣ་ཐག་སྲ་དགོས། །
སྲ་མི་དགོས་ཟེར་ནི་ཡོད་དྲ། །
སྲ་མི་དགོས་ཟེར་ནོ་གཤོབ་ཡིན། །
གཟིངས་བསྟད་ལེ་ཁུར་ནི་ང་གསལ། །
ངའི་རྒྱུག་ཡ་གྱི་ལིང་གྲོ་རྒྱ། །
རྒྱུག་གོམ་པ་ཅན་ཞིག་ཨེ་ཡིན། །
རྒྱུག་གོམ་པ་ཅན་ཞིག་མིན་ན། །
ང་ཟི་ལིང་ས་ཁྱ་ཟེར་ནོ། །
ཁ་ལ་ལའི་སྒྲུང་གླུ་ལེན་དུས། །
ལབ་སྒྲུང་གླུའི་ལན་པ་ཁིས་དགོས། །
ཁིས་མི་དགོས་ཟེར་ནི་ཡོད་དྲ། །
395



ཁིས་མི་དགོས་ཟེར་ནོ་བཤོབ་ཡིན། །
ལན་མ་ཁིས་ཕམ་ནི་ང་གསལ། །
ཞབས་མེད་ན་ཕྱི་མར་འཇུག་ག །
ཆུ་རྨ་ཆུ་སྔོན་མོར་ཞབས་མེད། །
ཞབས་མེད་ནི་ལ་ཁ་རབ་མེད། །
རབ་མ་བཙལ་ལྡིང་ས་ཆེ་ཡོད། །
རབ་མ་བཙལ་ལྡིང་ནི་ཡོད་ན། །
སྲོག་འབུལ་རྒྱུ་མིན་ན་ཅང་མེད། །
ཁ་ལ་ལའི་ལབ་བ་ཚར་མེད། །
ཁྱོས་ཨེ་བདེན་མི་བདེན་འདོད་ན། །
གླུ་ཚིག་གསུམ་བསྒྲིགས་ག་ལོངས་ར། །
གླུ་ཡོད་ན་སྟོན་ནམ་སློང་ང་། །
གླུ་མེད་ན་ངོ་ཚ་གཏོད་ལ། །
ང་རྨ་ཆུའི་ཡན་གི་འབྲི་ཆུ་ཡིན། །
འབྲི་ཆུའི་ཡན་གི་རྫ་ཆུ་ཡིན། །
ཁྱོད་ལྡིང་རྒྱུ་ཟེར་དུས་ཚར་ནི་ཡིན། །
ཁ་ལ་ལའི་སྒྲུང་གླུ་ཚར་མེད། །
ཚར་མེད་ནི་ལ་ཁ་ལན་མེད། །
ལོན་མ་ཁིས་ལེན་རྒྱུ་ཆེ་ཡོད། །
ལོན་མ་ཁིས་ལེན་ནི་ཡོད་ན། །
རྒྱལ་ཤོར་རྒྱུ་མིན་ན་ཅང་མེད། །
ང་ཁ་ཁྱམ་ནང་གི་ཁ་བདེ་ཡིན། །
ཁ་བདེ་ནང་གི་ལྕེ་བདེ་ཡིན། །
ཁྱོས་ལེན་རྒྱུ་ཟེར་དུས་ཚར་ནི་ཡིན། །
ཆུ་རྨ་ཆུའི་ཁ་ན་གཟིངས་ཡོད་ན། །
ང་ཆུ་བའི་ལག་ན་ཁེམ་ཡོད། ། །
བརྒལ་མི་ཐུབ་བསམ་པ་ང་མེད། །
སྟོད་སྤང་དཀར་བང་རིམ་བཅོ་བརྒྱད་ཡོད། །
རྟ་ཆི་ཡེ་རྒྱུག་ན་རྒྱུག་རྐྱང་ཡིན། ། །
རྟ་འདོ་བའི་བང་རྩལ་མ་ཚར་ན། །
སྟོད་སྤང་དཀར་ཐང་ང་ཚར་བ་མེད། །
རོགས་ཆུང་ལོའི་ཁ་ན་ཚིག་ཡོད་ན། །
ང་ཁ་ཁྱམ་ཁ་ན་ལབ་ཡོད། །
ལེན་མི་ཐུབ་བསམ་པ་ང་མེད། །
ཁ་ལ་ལ་བང་རིམ་བཅོ་བརྒྱད་ཡོད། །
ཁྱོས་ཆི་ཡེ་ལེན་ན་ལེན་རྐྱང་ཡིན། །
བློ་རིག་པའི་བང་རྩལ་མ་ཚར་ན། །
ཁ་ལ་ལའི་སྒྲུང་གླུ་ཚར་བ་མེད། །
ཆུ་རྨ་ཆུ་སྔོན་མོར་ཞབས་མེད། །
ཁྱོས་ཨེ་བདེན་མི་བདེན་འདོད་ན། །
ལྷམ་ཕུད་ལ་ཐེངས་གསུང་ལྡོངས་ར། །
ཞབས་ཡོད་ན་ཕྱིར་ར་འབུད་ལ། ། །
སྟོད་དབུས་གཙང་ཡུལ་གི་བླ་མ་། །
396



ཕར་འཁོར་རེ་ཕྱག་གསུམ་འཚལ་ན། །
ཕྱིར་འཁོར་རེ་མཇལ་ཁ་འཇོག་ཀི ། །
ཨ་སྐྱིད་ལིང་སྡིག་སྒྲིབ་དག་རྒྱུ་རེད། །
ཚེ་ཕྱི་མའི་འགྲོ་ལམ་རྙེད་རྒྱུ་རེད། ། །
རོགས་འུ་གཉིས་ལབ་བ་བྱང་མ་རེད། །
གྲོང་སྡེ་ཆེན་ན་ཟླ་ཚོགས་ས་ནས། །
འདང་ཁྱོད་རྒྱག་མེད་ན་ང་རྒྱག་མེད། །
རྟ་གོམ་ལག་ཡོད་ནོ་བདེན་ན། །
སྐྱིད་རྟ་གི་གོང་ནས་རྒྱག་རྒྱུ། ། །
སྡུག་དྲིག་ཐོག་ཐུར་ར་འཕེན་རྒྱུ། །
སྨད་སྡེ་ཆེན་གྲོང་གི་རྩེ་བ།
ཕར་འཁོར་རེ་ལ་ལ་བླངས་ན། །
ཕྱིར་འཁོར་རེ་ལན་པ་ལེན་གི །
ཨ་སྐྱིད་ལིང་རྩེ་རོགས་ཉན་རྒྱུ་རེད། ། །
ཚེ་གཅིག་ཀི་ཚེ་འགྲོགས་རྙེད་རྒྱུ་རེད། །
རོགས་སྣང་བ་མཐུན་ནོ་བདེན་ན། །
སྐྱིད་རོགས་ལོའི་རུམ་ནས་རྒྱག་རྒྱུ། །
སྡུག་རྒྱུ་ཞབས་ཐུར་ར་ལུག་རྒྱུ། །
རྨ་ཕ་རིའི་འདོ་སིང་དྲིག་ཁྲ། ། །
རྟ་མང་ང་རྒྱུག་མྱོང་མེད་ཀི །
རྟ་མང་ང་རྒྱུག་མྱོང་ཡོད་ན། །
ཁྱོའི་གོམ་པ་འཆོལ་གི་མ་འཇོག །
གཞུ་མཆོག་དཀར་ང་དང་ངེད་གཉིས་ཀས། །
བྱུང་གང་ང་འཕངས་རུང་ཁེལ་ཡ། །
ང་མདའ་བ་ཡིན་ནོ་རྟགས་རེད། །
རྨ་ཕ་རིའི་ཁ་ཁྱམ་བྱི་ལི། །
ཁྱོས་མི་མང་རྒྱབ་ནས་མ་བླངས། །
ཁྱོས་མི་མང་རྒྱབ་ནས་བླངས་ན། །
ཁྱོས་ཉིས་ལེན་བྱེད་ཀི་མ་འདུག །
བློ་རིག་པ་ང་དང་ངེད་གཉིས་ཀས། །
ཁ་ལ་ལ་ཅི་འདོད་ལེན་ན། །
ང་བློ་རྒོད་ཡིན་ནོ་རྟགས་རེད། །
ལམ་སྐྱ་མོ་དི་གི་ནི་གི་རེད། །
རྟ་འུ་གཉིས་རྒྱུག་ཀི་བྱང་མ་རེད། །
རྨ་ཕ་རིའི་རྟ་བརྒྱའི་རྒྱབ་ནས། །
འདང་ཁྱོད་རྒྱག་མེད་ན་ང་རྒྱག་མེད། །
སྟོད་ཕྱོགས་ཁྲམ་པ་བྱི་ལི། །
རྟ་ན་མ་རྒོད་ལ་ཞོན་ནས། །
རྟ་རྒོད་ཀི་ཟེར་ན་དགའ་གི །
རྟས་སྒུག་ཀི་ཟེར་ན་བསོ་གི །
སྡེ་ཆེན་པོ་དི་གི་ནི་གི་རེད། །
ང་སྨད་ཕྱོགས་ཁ་ཁྱམ་བྱི་མོ། །
རོགས་རྩེ་མ་དགོད་ལ་རྩེ་ལེ། །
397



ལབ་ལེན་གི་ཟེར་ན་དགའ་གི །
གྲངས་མང་གི་ཟེར་ན་བསོ་གི །
ཁྱོས་ཐང་ནག་རྒོད་ལ་ཤོད་ལ། །
ཁྱོད་ནག་ནི་ཁ་ན་མེད་ཀི །
དགུང་ནམ་འཕང་བསྟད་ནི་མི་གསལ། །
དེ་མ་དགོས་གོ་ནི་མེད་ཀི །
ང་ཨ་རིག་ར་ཁྱ་ཟེར་ནོ། །
རྟ་ཨེ་རྒྱུག་མི་རྒྱུག་འདོད་ན། །
རྟ་ར་སྒ་སྟན་མཉམ་གི ། །
འགྲོགས་གེ་ཐང་ཆེན་ཁུགས་ག་འགྲོ །
ཐང་ཆུང་གཞུག་ཀི་བསྐྱུར་རེ། །
ཐང་ཆེན་རྡུལ་གིས་བཀང་ན། །
ཁྱམ་པའི་བློ་རྟ་ཉན་ན། །
ཁྱོས་སྡེ་ཆེན་རོགས་ག་ཤོད་ལ། །
ཁ་བདེ་ནི་ཁ་ན་མེད་ཀི ། །
ཞག་སྟོན་ནམ་བསླངས་ནི་མི་གསལ། །
དེ་མ་དགོས་གོ་ནི་མེད་ཀི །
ང་ཁ་ཁྱམ་བྱི་མོ་ཟེར་ནོ། །
ལབ་ཨེ་ལེན་མི་ལེན་འདོད་ན། །
རོགས་ར་ལ་ལ་མཉམ་གི །
འགྲོགས་གེ་སྡེ་ཆེན་གྲོང་ང་འགྲོ །
ཡུལ་ཕ་མ་གཞུག་ག་བསྒྱུར་རེ། །
གླིང་མི་ཁས་མཐེང་སྒྲོག་སྤྲད་ན། །
ཁྱོད་བྱི་ལིའི་རྩེ་རོགས་ཉན་ན། །
ཡར་ལྟོས་གི་ཁྱ་ཡག་རྫ་ན། །
ཤ་ཡུ་མོས་ཤོམ་ཚུགས་བཏོད་ཀི །
རྭ་ཆ་བརྒྱད་ཤོམ་མ་རྒྱག་ཀི །
རྭ་ཆ་བརྒྱད་མགོ་ནས་ལེན་རྒྱུ། །
གོང་མེད་རུང་ཚད་ཀི་བཙོང་རྒྱུ། །
མར་ལྟོས་གི་སྡེ་ཆེན་གྲོང་ན། །
རོགས་ཆུང་ལོས་ཤོམ་གཞས་ལེན་གི །
ཁ་ལ་གཞས་ཤོམ་མ་རྒྱག་ཀི །
ཁ་ལ་ལའི་སྒྲུང་གླུ་ལེན་རྒྱུ། །
ལོན་མེད་རུང་ལན་ཆགས་ཕབ་རྒྱུ། །
ང་ཐང་དཀར་ནང་གི་ཐང་ནག་ཡིན། །
ཐང་ནག་ནང་གི་གཤོག་ནག་ཡིན། །
དགུང་བསྟད་ཀི་བསྟད་ཀི་ཇེ་མཐོ་ཡིན། །
ང་ཁ་ཁྱམ་ནང་གི་ཁ་འཁོར་ཡིན། །
ཁ་འཁོར་ནང་གི་ཡང་འཁོར་ཡིན། །
ང་འགྲོགས་ཀྱི་འགྲོགས་ཀི་ཇེ་མཐུན་ཡིན། །
སྟོད་སོག་པོའི་ཨ་རིག་ར་ཁྱ། །
ཁྱོས་མི་ཞོན་ཟེར་རྒྱུ་མིན་ན། །
ང་གོ་ར་ཐུབ་རྒྱུ་མ་རེད། །
རྨ་ཕ་རིའི་ཁ་ཁྱམ་བྱི་ལི། །
398



རྟ་ལག་ཀི་ཁྱེར་ན་ངོ་རེ་ཚ། །
ཁྱོས་བདེ་མོ་འཇོག་རྒྱུ་མིན་ན། །
གླུ་བླངས་ངེ་ཐུབ་རྒྱུ་མ་རེད། །
མཚོ་སྔོན་པོའི་ཁ་ན་ཉ་མང་ན། །
རྒྱ་ཉ་བདའི་ལག་ན་རྙི་མང་། །
ཉ་འཛིན་གི་སྐལ་བ་ཡོད་ན། །
ཉ་མི་ཟིན་བསམ་པ་ང་མེད། །
སྡེ་ཕ་རིའི་ཁ་ཁྱམ་བྱི་ལི། །
གླུ་དལ་ལེན་མ་བྱེད་བྲེལ་ལེན་བྱོས། །
ངའི་སྡུན་ན་ལྟ་ནི་ཉན་ནི་ཟིག །
གཞུག་འདི་ན་འཕྱ་ནི་དགོད་ནི་ཟིག །
ལོན་ལན་པ་མེད་ན་ངོ་རེ་ཚ། །
-
-
-
-
ཁྱོད་ཁ་ཁྱམ་ཁ་ན་ཚིག་མང་ན། །
ང་བྱི་ལིའི་ཁ་ན་ལབ་མང་། །
གླུ་ལེན་གི་སྐལ་བ་འགྲིག་ན། །
ལེན་མི་ཐུབ་བསམ་པ་ང་མེད། །
སྟོད་ཕྱོགས་ཀི་ཨ་རིག་ར་ཁྱ། །
ངས་བསྟོད་རྒྱུའི་གསེར་ས་ལྷ་བཞི། །
ཁྱོས་ཐེག་ན་ཟེར་རྒྱུ་དེ་རེད། །
ཤ་ཡུ་མོ་ཤོལ་ལ་ཕབ་རྒྱུ་ཟིག །
རྭ་རྒྱ་ཡུལ་ཐུར་ར་བསྐོར་རྒྱུ་ཟིག །
རྒྱུ་ར་མ་རེའུ་ཞིག་མེད་རྒྱུ་ཟིག །
ངས་བལྟས་ན་གཤོབ་ཀི་ལོག་ཀོ་ཀི །
སྨད་ཕྱོགས་ཀི་ཁ་ཁྱམ་རྩེ་བ། །
ངས་ལེན་རྒྱུའི་གེ་སར་སྒྲུང་གླུ། །
ཁྱོས་གོ་ན་ཟེར་རྒྱུ་དེ་རེད། །
ཁ་ལ་ལའི་ལབ་བ་འགྲོ་རྒྱུ་ཟིག །
ས་སྡེ་ཆེན་རྩེ་བ་བཏུལ་རྒྱུ་ཟིག །
མཚན་སྙན་གྲགས་ས་ན་མེད་རྒྱུ་ཟིག །
ངས་བལྟས་ན་གཤོབ་གི་ལོག་ཀོ་ཀི ། །
རྒྱུག་གོམ་པ་འཛོམས་གི་རྟ་མཆོག །
ལ་ལུང་བ་བརྒྱུད་ཀི་བྱང་མ། །
ཚེ་གཅིག་ཀི་བློ་རྟ་ཉན་ན། །
བུ་ཁྱམ་པའི་འདོད་པ་དེ་རེད། །
རྨ་ཕ་རིའི་ཇག་པ་རྟ་འདེད། ། །
རྟ་དལ་འདེད་མ་བྱེད་བྲེལ་འདེད་བྱོས། །
ངའི་མདུན་ན་རང་སྡེ་གྲུ་བཞི་ཟིག །
གཞུག་ན་ར་མདའ་རྗེས་གཅོད་ཟིག ། །
གཡུ་བྱུ་རུ་འདོགས་ཀྱི་བུ་མོ། །
ས་ལ་ཡོག་བརྒྱུད་ཀི་བྱང་མ། །
ཚེ་གཅིག་ཀི་སྐྱ་ཡ་ཉན་ན། །
སྟག་ཤ་རའི་འདོད་པ་དེ་རེད། །
ང་ཨ་རིག་ར་ཁྱ་ཟེར་ནོ། །
399



ང་རྒྱུག་ར་གོམ་པ་མེད་ན། ། །
རྡུལ་སྔོན་ན་སློང་གི་ཆེ་འདུག །
སྲབ་མེད་རུང་འགྲམ་ལོ་བྱེད་ལ་འགྲོ །
ནང་རྟ་བརྒྱ་འདྲོག་ཅིག་སློང་ང་འགྲོ །
ང་སྨད་ཕྱོགས་རྩེ་བ་ཟེར་ནོ། །
ཁ་ལ་ལའི་སྒྲུང་གླུ་མེད་ན། །
ལབ་སྔོན་ན་རྒྱག་ཀི་ཆེ་འདུག །
ས་མར་ལྟོས་སྡེ་ཆེན་གྲོང་ནས། །
རོགས་ཆུང་ལོས་ལ་ལ་བླངས་ན། །
ལན་མེད་རུང་སྣ་ནས་འདུག་ག་འགྲོ །
ནང་ན་ཟླ་རྩེ་ཕྱོགས་སློང་ང་འགྲོ ། །
ཁྱོད་སྤང་དཀར་ཐང་ང་ཡོང་ངེ་། །
གསེར་སྒོ་རྒྱབ་བ་བླངས་བཏང་ན། །
རྒྱུག་གོམ་པ་ཡོད་ནི་ཡིན་རྒྱུ་རེད། །
ཁྱོད་སྡེ་ཆེན་གྲོང་ང་ཡོང་ངེ་། །
ཁ་ལ་ལའི་སྒྲུང་གླུ་བླངས་བཏང་ན། །
ཁྱོད་རིག་པ་རྒོད་ནི་ཡིན་རྒྱུ་རེད། །
ལུག་གཡང་དཀར་སེམས་མ་ཤར་ན། །
སྟོད་རི་མགོར་འདེད་ན་འདོད་ཀི །
སྤྱང་དར་མ་ཁ་ལྟོ་ཆེ་ནི་རེད། །
རྫ་ཨ་ལུང་བྲག་ལུང་བར་ནས། །
བཟུང་ཨེ་འཇོག་སེམས་མ་དྲན་ན། །
གཅིག་འདེད་རྒྱུ་དེ་མོ་དེ་རེད། །
ང་འདོ་སིང་དྲིག་ཁྲ་ཟེར་ནོ། །
རྒྱུག་གོམ་པ་གཉིས་ཀ་མེད་ན། །
རྨ་ཚུར་རིའི་ཐང་ང་མི་ཡོང་། །
ང་རྨ་སྨད་ཐུར་ར་མི་རྒྱུག །
རོགས་ཆུང་ལོ་སྣང་བ་བསམ་ན། །
གླུ་བླངས་ངེ་རྩེ་ན་འདོད་ཀི ། །
དགྲ་ནག་པོ་ཞེ་སྡང་ཆེ་ནི་རེད། །
ཕྱིར་ཁྱིམ་མ་འཁོར་རེ་སོང་ན། །
རྩད་ལོས་འཇོག་སེམས་མ་དྲན་ན། །
གླུ་ལེན་རྒྱུ་དེ་མོ་དེ་རེད། །
ང་ཕ་རིའི་ཁ་ཁྱམ་བྱི་ལི། །
ཁ་ལ་ལའི་སྒྲུང་གླུ་མེད་ན། །
རྨ་ཚུར་རིའི་སྡེ་ཡ་མི་ཡོང་། །
ང་སྡེ་ཆེན་གྲོང་ནས་མི་རྩེ། །
འདོ་སིང་དྲིག་ཁྱ་ཟེར་ནོ། །
ཁྱོད་སྔོན་ན་སྐྱ་མོ་ལམ་ཡོད། །
ཁྱོའི་རྒྱབ་ན་ལན་ཆགས་ས་ཡོད། །
རྟ་ཆད་རྒྱུ་ཡིན་ནོ་ཨེ་ཤེས། །
ས་ཡར་ལྟོས་སྤང་དཀར་ཀླད་ནས། ། །
རྐྱང་ཁི་དཀར་གཤིབ་བེ་རྒྱུག་དུས། །
400



རྨ་ཕ་རིའི་རྩེ་བ་བྱི་ལི། །
ཁྱོའི་ཡན་ན་གླུ་བ་ང་ཡོད། །
ཁྱོའི་མན་ན་ན་ཟླའི་རོགས་ཡོད། །
ཁྱོད་ཚར་རྒྱུ་ཡིན་ནོ་ཨེ་ཤེས། །
ངས་སྡེ་ཆེན་ཁ་རི་ཉུག་དུས། །
ཁ་ལ་ལའི་མགུར་མ་སྟོང་བླངས་ངེ་། །
ནང་ན་ཟླ་བརྒྱ་རྩ་གཅིག་བདའ་ཡ། །
རོགས་ཆུང་ལོ་བདའ་ནོ་བརྩི་གི་མེད། །
ངའི་ལ་ལ་ནམ་མཁའི་སྐར་གྲངས་རེད། །
ཁྱོའི་ལ་ལ་ས་ཁའི་རྩི་གྲངས་རེད། །
མི་རྩིས་པ་ཞིག་ཀིས་བརྩི་རྒྱུ་ན། །
འདི་གཉིས་ཀའི་གང་ཞིག་མང་རྒྱུ་ན། །
ཡར་ལྟོས་གི་སྤང་དཀར་ཀླད་ན། །
རྡུལ་བསླངས་ངེ་རྟ་ཞིག་རྒྱུག་ནོ། །
ཅང་མ་རེད་སྔོ་རྒྱ་ང་རེད། །
མར་ལྟོས་གི་གཡུ་ལུང་ཐང་ན། །
ངའི་ལྟ་ཡེ་རྟ་ཞིག་རྒྱུག་གེ །
རྒྱུག་མེད་ལ་གཞུག་ག་ལུས་ནོ། །
ང་མ་རེད་བླ་སྒུལ་ཁྱོད་རེད། །
ངའི་ལ་ལ་ཁ་ཚིག་ཁ་བརྡ་རེད། །
ཁྱོའི་ལ་ལ་གེ་སར་སྒྲུང་གླུ་རེད། །
དོན་གོ་ནི་ཞིག་གིས་ཉན་རྒྱུ་ན། །
འདི་གཉིས་ཀའི་གང་ཞིག་བཟང་རྒྱུ་ན། །
རྫ་ཁ་རི་ཉུག་ཀི་ཤ་བདའ་ངས། །
ཤ་ཡུལ་མོ་བརྒྱ་ར་བརྒྱད་བསད་ལ། །
ཁྱོད་བསད་ན་བརྒྱ་ར་དགུ་ཡིན། །
མར་ལྟོས་གི་ན་ཟླའི་གྲུབ་ན། །
སྐད་ཁུ་བྱུག་འདྲ་ཞིག་གྲགས་གེ །
ནང་ན་ཟླ་མང་པོ་བཏུལ་ནོ། །
ཁྱོད་མ་རེད་རྩེ་བ་ང་རེད། །
ངའི་ལྟ་ཡེ་ལ་ལ་བླངས་ངེ་། །
ལོན་མེད་ལ་ཕྱི་ར་བྲོས་ནོ། །
ང་མ་རེད་རྩེ་བ་ཁྱོད་རེད། །
སྡེ་ཁ་རི་ཉུག་ཀི་བྱི་ལི་ངས། །
གྲོང་རྩེ་བ་བརྒྱ་ར་བརྒྱད་བཏུལ་ལ། །
ཁྱོད་བཏུལ་ན་བརྒྱ་ར་དགུ་ཡིན། །
རྫ་ཁྱ་ཡག་ཁ་རི་ཉུག་དུས། །
མདའ་ལི་མ་སྟོང་ཚོ་གཅིག་འཕངས་ངེ་། །
ཤ་ཡུ་མོ་བརྒྱ་རྩ་གཅིག་བསད་ལ། །
ཤེའུ་ངང་ཁྱུ་བསད་ནོ་བརྩི་གི་མེད། །
རྫ་ཁྱ་ཡག་འབྲོང་མོ་ར་རིང་། །
རྭ་མི་གཡུག་ས་ཟིག་མེད་ཀི ། །
ཟོག་དུད་འགྲོ་ཡིན་ནོ་མིན་གི །
ཁྱོད་རྩ་ཁྲལ་བླངས་ན་འདོད་ཡོད། །
ས་སྡེ་ཆེན་མིང་ཆེན་རྩེ་བ། ། །
401



ལབ་མི་ཁ་ཡོད་ནོ་ལེན་གི །
རོགས་ཁ་བཟང་ཡིན་ནོ་མིན་གི །
ཁྱོད་ཁ་ལོག་རྒྱབ་ན་འདོད་ཡོད། །
ས་སྨད་ཕྱོགས་སྡེ་གི་རྩེ་བ། །
ཁྱོད་ངེས་ངེས་རྩེ་བ་ཡིན་ན། །
གྲོང་རྩེ་བ་སྡེ་ཡ་དུ་བསྡུས། །
ལབ་བླངས་ངེ་རྩེ་ཡ་དུ་བཏུལ། །
ཁྱོས་དུ་བཏུལ་གྲངས་ཀ་ཤོད་དྲ། །
ཁྱོད་ངེས་ངེས་རྩེ་བ་ཡིན་ནེ། །
དེ་མིན་ན་རོགས་ལོས་བཤུར་ནེ། །
，
ཁྱོད་ཨ་རིག་ར་ཁྱུ་ཟེར་ནོ། །
རྒྱུག་གོམ་པ་ཅན་ཞིག་མིན་ན། །
རྟ་སྔོན་ན་རྒྱུག་ཀི་མ་འདུག །
འགང་མ་འདུག་ཟེར་ནི་མིན་འདྲ། །
དེང་ཕྱིན་ཆད་རྟ་བརྒྱའི་རྒྱབ་ནས། །
ཁོ་ཆད་ཐལ་ཟེར་ཁ་བྱས་ལེ། །
བསྡད་བཏང་ན་ངོ་རེ་ཚ་རེད། །
རྫ་ཁ་རི་ཉུག་ཀི་ཤྭ་བདའ། །
རྫ་ཁ་རི་མ་ཉུག་ལན་ཆགས་ཆེ། །
བོའུ་མཆན་ན་མ་འཛིན་ཉེས་པ་ཆེ། །
ཤྭ་སོད་རྒྱུ་མིན་ནོ་ཁོ་ཐག་རེད། །
རོགས་ཆུང་ལོ་སྙིང་ལ་རྗེ་བོ། །
ཁ་ལ་གཞས་ཅན་ཞིག་མིན་ན། །
ལབ་སྔོན་ན་རྒྱག་ཀི་མ་འདུག །
འགང་མ་འདུག་ཟེར་ནི་མིན་འདྲ། །
དེང་ཕྱིན་ཆད་སྡེ་ཆེན་གྲོང་ནས། །
སྐད་འགགས་ཐལ་ཟེར་ཁ་བྱས་ལེ། །
བྲོས་སོང་ན་ངོ་རེ་ཚ་རེད། །
སྡེ་ཁ་རི་ཉུག་ཀི་ཁ་ཁྱམ། །
ཁ་ལ་གཞས་མ་ལེན་ཁོག་དཔུང་ཆེ། །
ལོན་ལན་པ་མ་རྫོགས་ངོ་ཚ་ཆེ། །
ང་ཐུབ་རྒྱུ་མིན་ནོ་ཁོ་ཐག་རེད། །
རྫ་ཁ་རི་ཉུག་ཀི་ཤྭ་བདའ། །
ཤྭ་ཁྲ་ཡག་རྫ་ནས་བསད་ལེ། །
རྭ་རྒྱ་ཡུལ་ཐུར་ར་བསྐོར་ན། །
ཁྱོད་མིག་ག་སྟོན་ས་མེད་ཀི །
སྟོད་ཕྱོགས་ཀི་ཤྭ་བདའ་བོའུ་ལྗིད། །
ཁྱོད་ངེས་ངེས་ཤྭ་བདའ་ཡིན་ན། །
ཤྭ་རྭ་རིང་ཤོད་ལ་དུ་ཕབ། །
རྭ་ཆ་བརྒྱད་སྨད་ལ་དུ་བསྐོར། །
ཁྱོས་དུ་བསྐོར་གྲངས་ཀ་ཤོད་དྲ། །
ཁྱོད་ངེས་ངེས་བོའུ་ལྗིད་ཡིན་ནེ། །
དེ་མིན་ན་ཤྭ་བདས་བཤུར་ནེ། །
སྡེ་ཁ་རི་ཉུག་ཀི་བྱི་ལི། །
ཁ་ལ་གཞས་སྡེ་ནས་བླངས་ངེ་། །
ལོན་ལན་པ་བཏབ་བེ་སོང་ན། །
ཁྱོད་འཕྱུག་ཀི་འདུག་ས་མེད་ཀི །
402



ང་བོའུ་ལྡིད་ཡིན་ཚུལ་བཤད་ན། །
ཡར་ལྟོས་གི་སྤང་དཀར་ཀླད་ན། །
ར་ཆ་བརྒྱད་ཅན་ཞིག་བསྐྱུར་མེད། །
འདི་ཚང་མ་གསོད་ནོ་ང་ཡིན། །
ས་སྡེ་ཆེན་རོགས་ག་ཤོད་ལ། །
ང་དེ་འདྲ་ལེན་རེས་མ་བྱེད། །
ང་དེ་འདྲ་ལེན་རྒྱུ་མང་ན། །
ངའི་ཡ་ཆུང་གེ་སར་སྒྲུང་རེད། །
ཁྱོད་ངོ་ཚ་གཏོད་རྒྱུ་ད་རེད། །
ང་གླུ་བ་ཡིན་ཚུལ་བཤད་ན། །
ས་སྡེ་ཆེན་གཡུ་ལུང་ཁུག་ན། །
ཁ་ལ་ལ་ཅན་ཞིག་བསྐྱུར་མེད། །
འདི་ཚང་མ་བཏུལ་ནོ་ང་ཡིན། །
རྒོད་ཐང་དཀར་སྡེར་མོ་ཤ་རེད། །
བྲག་དམར་པོའི་ཟུར་ཁ་གྲི་རེད། །
གཅིག་བབས་ནོ་དེ་མོ་དེ་རེད། །
ང་གྱི་ལིང་གྱོ་རྒྱ་ཟེར་ནོ། །
ལོ་གསུམ་མ་སེར་ར་བཞག་ཡོད། ། །
ཟླ་གསུམ་མ་ལམ་འཇུག་བྱས་ཡོད། །
ས་སྤང་དཀར་ཀླད་ལ་སོང་རུང་། །
ཆད་འགྲོ་གི་བསམ་པ་ང་མེད། །
ངའི་ལ་ལ་གེ་སར་སྒྲུང་རེད། །
ཁྱོའི་ལ་ལ་ཚིག་གསུམ་གླུ་རེད། །
ལོན་བཏབ་ནོ་དེ་མོ་དེ་རེད། །
ཁྱོའི་ལ་ལ་ལོ་ཡག་སྙེ་མ་རེད། །
ངའི་ལ་ལ་སེར་རྡེལ་ནག་པོ་རེད། །
ཅང་མི་འགོར་སེར་བས་རྡུང་རྒྱུ་རེད། །
ང་ཁ་ཁྱམ་བྱི་ལི་ཟེར་ནོ། །
ལོ་གསུམ་མ་ལ་ལ་ཁྲིད་ཡོད། །
ཟླ་གསུམ་མ་ལོན་པ་བཏབ་ཡོད། །
ཞག་སྟོན་ནམ་ས་སེ་བཏང་རུང༌། །
ཚར་འགྲོ་གི་བསམ་པ་ང་མེད། །
ཁྱོའི་ལ་ལ་ཚིག་གསུམ་སྡུད་མ་རེད། །
ངའི་ལ་ལ་གེ་སར་སྒྲུང་གླུ་རེད། །
ཅང་མི་འགོར་རྒྱང་ཕུད་རྒྱག་རྒྱུ་རེད། །
བྱ་ཁ་ལ་ཡུག་ག་ཤོད་ལ། །
དགུང་ནམ་འཕང་དེ་ར་མ་བསྟོད། །
དགུང་ནམ་འཕང་བསྟོད་གྲངས་མང་ན། །
རླུང་སྤུ་གྲིའི་ཁ་རྩ་དུག་རེད། །
སྒྲོ་ཡངས་སེ་གཏོང་རྒྱུ་ད་རེད། །
ང་ཨ་སིང་གྱོ་རྒྱའི་ལྕགས་སྣེ་ན། །
སྐྱི་བསེར་རླུང་གི་རྒྱུག་ཡོད། །
ཁྱོས་རྒྱུག་ཐེངས་གཅིག་ཀིས་ཐུབ་སོང་ན། །
དེང་ཕྱིན་ཆད་རྟ་ལུས་མི་ལེན། །
གཅིག་བླངས་རུང་རྟ་ཁྱུར་མི་ཡོང་། །
403



གྲོང་རྩེ་བར་ངོ་ཚ་གཏད་ནི་རེད། ། །
མི་ངམ་གནག་ཡིན་ཚུལ་དེ་མོ་རེད། །
ང་ཁ་ཁྱམ་བྱི་ལིའི་ལྕེ་སྣེ་ན། །
གླུ་ཞག་མ་བདུན་གི་ལབ་ཡོད། །
ཁྱོས་ལེན་ཐེངས་གཅིག་ཀིས་ཐུབ་སོང་ན། །
དེང་ཕྱིན་ཆད་མི་ལུས་མི་ལེན། །
གཅིག་བླངས་རུང་སྡེ་རུར་མི་ཡོང་། །
རྫ་ཁ་རི་ཉུག་ཀི་ཤ་བདའ་ངས། །
ཤ་ཡུ་མོ་སྟོང་ཚོ་གཉིས་བསད་ལ། །
ང་སྐྲག་རྒྱུ་མེད་ནོ་མིན་ནེ། །
མི་སྡིག་རྒན་ཟེར་ནོ་ཡིན་ནི་རེད། །
སྟོད་སྤང་རི་ཉུག་ཀི་ཁྱམ་པ། །
རྟ་རྒ་མ་རྒོད་ལ་མ་ཞོན། །
རྟ་རྒ་མ་རྒོད་ལ་ཞོན་ན། །
དེའི་ནང་ན་རྒོད་པོ་རྐྱང་ཡོད། །
ཁ་ལ་ཐུར་མེད་ལ་རྒྱུག་གེ །
ཁྱོད་འོབས་བ་འཕེན་རྒྱུ་ད་ཡིན། །
སྡེ་ཁ་རི་ཉུག་ཀི་རྩེ་བ་ངས། །
གྲོང་རྩེ་བ་སྟོང་ཚོ་གཉིས་བདའ་ཡ། །
ང་འདང་རྒྱག་མེད་ནོ་མིན་ནེ། །
མི་མགོ་སྟོང་ཟེར་ནོ་ཡིན་ནི་རེད། །
ས་སྡེ་ཆེན་གཞི་འཛིན་བྱི་མོ། ། །
རོགས་རྩེ་མ་དགོད་ལ་མ་ལེན། །
རོགས་རྩེ་མ་དགོད་ལ་བླངས་ན། །
དེའི་ནང་ན་སྲིད་པའི་སྒྲུང་ཡོད། །
ཞག་ཉིན་མཚན་མེད་ལ་ལེན་ན། །
ཁྱོད་ངོ་ཚ་གཏོད་རྒྱུ་ད་ཡིན། །
ཁྱ་རིང་བོའུ་ར་ངེད་གཉིས་ཀ །
མདའ་ཉག་ཕྲན་བརྩིས་ན་ངེད་གསུམ་པོས། །
རྫ་ཁྱ་ཡག་ཁ་རི་བརྒྱུད་ལེ། །
ཤ་ཡུ་མོ་ཤོད་ལ་ཕབ་ནི་རེད། །
ཤེའུ་སྙིང་ཆུང་དོའུ་དྭ་ཕུད་ནི་རེད། །
མི་སྡིགས་རྒན་ཡིན་ཚུལ་དེ་མོ་རེད། །
ཁྱོད་ཨ་སིང་གྱོ་རྒྱ་ཟེར་ནོ། །
རྒྱུག་གོམ་ལག་ཅན་ཞིག་ཨེ་ཡིན། །
རྒྱུག་གོམ་ལག་ཅན་ཞིག་མིན་ན། །
ཁྱོད་འདུར་རྒྱུག་བྱེད་རྒྱུ་སྔ་ཐལ། །
ཤ་འཕོངས་ང་ལེན་རྒྱུ་མང་ཐལ། །
ཁ་ལ་ལ་ང་ར་ངེད་གཉིས་ཀ །
ལབ་སྒྲུང་གླུ་ང་ར་ངེད་གསུམ་པོ། །
ས་སྡེ་ཆེན་སྡེ་བ་བརྒྱུད་ལེ། །
བུ་བུ་མོ་བུག་ག་བསྡུས་ནི་རེད། །
ཁྱོད་སྡེ་ཆེན་རྩེ་བ་ཟེར་ནོ། །
ཁ་ལ་ལ་ཅན་ཞིག་ཨེ་ཡིན། །
ཁ་ལ་ལ་ཅན་ཞིག་མིན་ན། །
ཁྱོའི་ཁ་ཚིག་མཐོ་རྒྱུ་སྔ་ཐལ། །
404



ལབ་ལན་པ་ལེན་རྒྱུ་མང་ཐལ། །
སྟོད་རྨ་ཆེན་གངས་རིའི་མན་ཆད། ། །
སྨད་མཆོད་རྟེན་དཀར་པོ་ཡན་ཆད། །
དཔོན་རལ་བ་ཅན་པོ་ང་ཡིན། ། །
རྟ་དེད་ན་ར་མདའ་རྒྱུག་ག །
བཟུང་བཏང་ན་གསོན་སྲེག་རྒྱག་ག །
ཁྱོད་ངེས་ངེས་བོའུ་ལྗིད་ཡིན་ན། །
ཡར་ལྟོས་གི་ཁྱ་ཡག་རྫ་ན། །
ཤྭ་རྭ་རིང་ཨ་མཉམ་ཆ་མཉམ། །
ཡང་མིན་ན་ཤྭ་བདས་མ་རིག །
དེ་མིན་ན་བོའུ་ལྗིད་མ་ངན། །
ས་རྨ་སྟོད་རྩེ་རའི་མན་ཆད། །
ས་རྨ་སྨད་གླུ་ཁང་ཡན་ཆད། །
ཁ་ལ་གཞས་ལེན་ནོ་ང་ཡིན། །
ཁ་འཕྱུག་ན་ཁེ་རྒྱག་བྱེད་ལ། །
གླུ་མེད་དུས་ངོ་ཚ་གཏོད་ལ། །
ས་སྨད་ཕྱོགས་སྡེ་གི་རྩེ་བ། །
ཁྱོད་ངེས་ངེས་རྩེ་བ་ཡིན་ན། །
མར་ལྟོས་གི་ཚོ་དྲུག་གླིང་ན། །
ཁ་ལ་ལའི་སྒྲུང་གླུ་བླངས་ཐལ། །
ཡང་མིན་ན་རྩེ་བས་མི་རིག །
དེ་མིན་ན་ལན་པ་མི་ཁིས། །
འབྲོང་རུ་དམར་རུ་ཐུར་མཚོན་ཆ་རེད། །
མ་སེམས་ཅན་བསད་ནོ་ཁྲི་སྟོང་རེད། །
སྡིགས་དེ་ཚོའི་རྣམ་ཤེས་འཁྱམས་པས། །
ཕྱི་བར་དོའི་ཁམས་ན་འདག་ཀོ་ཀི ། །
ངས་བལྟས་ན་ཁྱོད་ལ་ཁ་སྣོན་རེད། །
བོའུ་འཕངས་སའི་ལོ་རབས་བཤད་ཀི་མེད། །
བོའུ་འཕངས་སའི་ལོ་རབས་བཤད་ན། །
འབྲོང་རུ་དམར་རྫ་དམར་ཁིས་ནས་བསད། །
ཤྭ་རྭ་རིང་རི་གསུམ་རྩེ་ནས་བསད། །
ཝ་ཉེས་མེད་བསད་ནོ་གྲངས་ཀ་མེད། །
བོའུ་འཕངས་ཚུལ་བཤད་ན་དེ་མོ་རེད། །
ངའི་ལ་ལ་ལབ་ཀི་སྒྲུང་གླུ་རེད། །
གྲོང་རྩེ་བ་བཏུལ་ནོ་ཁྲི་སྟོང་རེད། །
ཁ་ལ་ལའི་སྒྲུང་གླུ་མེད་ནི་ཚོ། །
ངོ་ཚ་ཡེ་སྡེ་ན་འདག་ཀོ་ཀི །
ངས་བལྟས་ན་ཁྱོད་ལ་ཁ་སྣོན་རེད། །
ལབ་བླངས་སའི་ལོ་རབས་བཤད་ཀི་མེད། །
ལབ་བླངས་སའི་ལོ་རབས་བཤད་རྒྱུ་ན། །
རོགས་རིག་བཟང་སྡེ་ཆེན་གྲོང་ནས་བཏུལ། །
རོགས་རིག་མེད་རྩེ་བའི་གྲུབ་ནས་བཏུལ། །
རོགས་གླུ་མེད་བཏུལ་ནོ་གྲངས་ཀ་མེད། །
ལབ་བླངས་ཚུལ་བཤད་ན་དེ་མོ་རེད། །
ས་སྟོད་ཕྱོགས་ཤྭ་བདའ་བོའུ་ལྗིད། །
405



བོའུ་འཕངས་སའི་ལོ་རབས་མི་བཤད། །
བོའུ་འཕངས་སའི་ལོ་རབས་བཤད་ན། །
ཤྭ་རྭ་རིང་རི་ནས་བསད་ནི་ཀི ། །
རྭ་གོང་ཆེན་སྨད་ལ་བཙོང་ནི་ཀི །
ཁྱོས་ཀ་ཅི་གྲོང་ང་དྲིས་ན། །
ཤཱ་དུ་བསད་ཁ་གྲངས་དེ་ན་ཡོད། །
རྭ་དུ་ཉོས་ཁེ་བའི་སེམས་ན་ཡོད། །
གཞུ་མཆོག་དཀར་འགུགས་ཀི་མདའ་བ། །
མདའ་འཕེན་གི་མཐེབ་རྩལ་ཡོད་ན། །
ཡར་ལྟོས་གི་བྲག་དམར་ཐེམ་ནས། །
བྱ་ཐང་དཀར་སྒྲོ་གི་འབེན་ཞོགས། །
སྨྱུག་དྲུག་ཚིགས་ཀི་མདའ་ཕོངས། །
མདའ་སོར་མོ་གང་ཙམ་ཤོར་ན། །
ཁྱོའི་རྒྱལ་ཁ་དེ་ནས་ཤོར་ནི། ། །
ལབ་བླངས་ནི་ལོ་རབས་མི་བཤད། །
ལབ་བླངས་ནིའི་ལོ་རབས་བཤད་ན། །
ས་སྡེ་ཆེན་གྲོང་ནས་རྩེ་ནི་ཀི ། །
གྲོང་རྩེ་བ་རྒྱང་ཕུད་བརྒྱབ་ནི་ཀི །
ཁྱོས་སྡེ་ཆེན་གྲོང་ང་དྲིས་ན། །
ལབ་དུ་བླངས་ཁ་གྲངས་དེ་ན་ཡོད། །
རོགས་དུ་བཏུལ་རྩེ་བའི་སེམས་ན་ཡོད། ། །
ཁ་ལ་ལ་འགུགས་ཀི་རྩེ་བ། །
ལབ་ལེན་གི་སྤོབས་པ་ཡོད་ན། །
མར་ལྟོས་གི་སྡེ་ཆེན་གྲོང་ནས། །
དོན་ཆེན་ཚིག་ཀི་ལབ་ལེན། །
གེ་སར་སྒྲུང་གི་ལོན་ཐོབས། །
ལན་ཚིག་རྐང་གཅིག་ཙམ་འཕྱུག་ན། །
ཁྱོའི་རྒྱལ་ཁ་དེ་ནས་ཤོར་ནི། །
ཁྱོད་ཨ་རིག་ར་ཁྱ་ཟེར་ནོ། །
རྒྱུག་གོམ་པ་ཅན་ཞིག་ཡིན་ན། །
ཐང་ཆེན་པོའི་དཀྱིལ་ནས་བང་གཤིབ། །
བང་མེད་ལེ་གཞུག་ག་ལུས་ན། །
ཁྱོའི་ལབ་རྔ་དེ་ནས་བུད་ནི། །
ས་སྟོད་ཕྱོགས་ཤྭ་བདའ་བོའུ་ལྗིད། །
ཁྱོད་ངེས་ངེས་བོའུ་ལྗིད་ཡིན་ན། །
ཐག་ཉེ་རིང་འབེན་བོའུ་བྱེད་དུས། །
ཁབ་མིག་གའི་ནང་ནས་དུ་འཛུལ། །
མདའ་དུ་འཛུལ་གྲངས་ཀ་ཤོད་དྲ། །
ཁྱོད་ངེས་ངེས་ཤྭ་བདའ་ཡིན་ནི། །
དེ་མིན་ན་ཤྭ་བདས་བཤུར་ནི། །
ས་སྡེ་ཆེན་གྲོང་གི་རྩེ་བ། །
ཁ་ལ་ལ་ཅན་ཞིག་ཡིན་ན། །
སྡེ་ཆེན་པོའི་གྲོང་ནས་ལབ་ལེན། །
ལབ་མེད་ལ་ངོ་ཚ་བསྟད་ན། །
ཁྱོའི་ལབ་རྔ་དེ་ནས་བུད་ནི། །
406
ས་སྨད་ཕྱོགས་སྨད་ཀི་རྩེ་བ། །
ཁྱོད་ངེས་ངེས་རྩེ་བ་ཡིན་ན། །
ཁ་ལ་ལའི་སྒྲུང་གླུ་ལེན་དུས། །



གྲོང་རྩེ་བ་རྒྱང་ཕུད་དུ་བརྒྱབ། །
རོགས་རྒྱང་ཕུད་གྲངས་ཀ་རྩིས་ར། །
ཁྱོད་ངེས་ངེས་རྩེ་བ་ཡིན་ནི། །
དེ་མིན་ན་རྩེ་བས་བཤུར་ནི། །
ང་རྡོ་རྟ་གྲོ་རྒྱ་ཟེར་ནོ། །
སྟོད་བྱང་ལམ་བཅད་ལེ་བྱང་མ་ཡིན། །
རྡོ་གོར་མོའི་ཁ་ནས་ཐར་མ་ཡིན། །
ང་རྡོ་རྟ་ཐོགས་དོན་དེ་མོ་ཡིན། །
ང་སྟོད་ལ་ཤྭ་བདའ་སྟོང་སོང་ང་། །
ཤུ་ར་རིང་ཤོལ་ལ་སྟོང་ཕབ་བ། ། །
ཤྭ་རྭ་བརྒྱད་སྟོང་ཚོ་གཉིས་བླངས་ང་། །
ཤེའུ་དམར་ཆུང་ཁ་དྭ་བརྒྱ་ཕུད་ལ། །
ཁྱོད་ཐེ་ན་བརྒྱ་ར་གཅིག་ཕུད་ལ། །
ང་ཁ་ཁྱམ་བྱི་ལི་ཟེར་ནོ། །
ཁ་ལ་ལ་བླངས་ངེ་བྱང་མ་ཡིན། །
གླིང་མི་ཁའི་ཁ་ནས་ཐར་མ་ཡིན། །
ང་ཁ་ཁྱམ་ཐོགས་དོན་དེ་མོ་ཡིན། །
ང་གྲོང་ང་རྩེ་གི་སྟོང་སོང་ང་། །
གྲོང་ན་ཆུང་རྩེ་ར་སྟོང་བསྡུས་ཡ། །
ལབ་ལ་ཤགས་སྟོང་ཚོ་གཉིས་བླངས་ང་། །
ལབ་བླངས་ངེ་རྩེ་བ་བརྒྱ་བདའ་ཡ། །
ཁྱོད་རྩིས་ན་བརྒྱ་ར་གཅིག་བདའ་ཡ། །
རྟ་འདོ་བ་ཨ་རིག་ར་ཁྱ།
ཁྱོད་མ་ཞོན་བར་ར་མི་ཤེས། །
ཞོན་བཏང་གི་ནང་མོ་ཞིག་ག །
སྒ་རྒྱབ་བ་བསྟད་ན་བསོ་འགྲོ །
སྲབ་བསིལ་མ་བསྐོན་ན་སྐྱིད་འགྲོ །
ཁས་སྤྲུགས་གེ་རྒྱུག་ན་དགའ་འགྲོ །
རྫ་ཁ་རི་ཉུག་གེ་འགྲོ་དུས། །
གོས་སྟེང་འོག་བདུན་གི་ཆུ་ལ། །
ཐེད་སོང་ན་རང་གིས་ཉོས་ནི། །
ལུས་རིན་ཆེན་བསོད་ནམས་ཟད་ནི། །
རོགས་ཆུང་ལོ་རྩེ་བའི་བདག་པོར། །
ཁྱོད་མ་རྩེ་བར་ར་མི་ཤེས། །
རྩེ་བཏང་གི་ནང་མོ་ཞིག་ག །
ཁ་ལ་ལ་བླངས་ན་བསོ་འགྲོ ། །
ལབ་ལན་པ་རྫོགས་ན་སྐྱིད་འགྲོ །
ཞེ་སྣང་བ་བཤད་ན་དགའ་འགྲོ །
ས་སྡེ་ཆེན་གྲོང་ནས་རྩེ་དུས། །
ཆོས་དུམ་པ་བདུན་གི་མནའ་ཡོད། །
འགལ་སོང་ན་རོགས་ལོས་ཉོས་ནི། །
རོགས་འགྲོགས་ཀི་བསོད་ནམས་ཟད་ནི། །
ང་ཨ་རིག་ར་ཁྱ་རིག་དུས། །
ཁྱོས་ངོ་རིག་བཤད་ནི་ཨེ་ཡིན། །
ཕྱི་རྟ་བརྒྱ་ཚོགས་ས་འདུས་སར། །
407



སྒ་རྒྱབ་བ་བསྟོད་རྒྱུ་ཨེ་ཡིན། །
འཁོར་བཏང་རྒྱུ་ཐེ་ཚོམ་མེད་ཀི །
ང་ཁ་ཁྱམ་བྱི་མོ་རིག་དུས། །
ཁྱོས་ངོ་རིག་བཤད་ནི་ཨེ་ཡིན། །
ཕྱི་རོགས་བརྒྱ་ཚོགས་ས་འདུས་སར། །
ཁ་ལ་ལ་ལེན་རྒྱུ་ཨེ་ཡིན། །
རྟ་ར་ཁྱ་རེ་བཞག་བྱས་ཡོད། །
རེ་བཞག་ནིའི་ཚོད་ཅིག་མ་རྒྱུག །
རེ་མ་བཞག་བོང་བུའི་དྲིན་ན། །
སྒ་བེ་སང་ས་མཐས་མ་བསྐྱུར། །
ང་སྤང་དཀར་ཀླད་ལ་ཐོན་རྒྱུ་ཞིག
ཕྱི་རྟ་བརྒྱ་སྤང་ང་འདུས་རྒྱུ་ཞིག །
རྟ་གྲོ་རྒྱ་མིག་ཀིས་རིག་རྒྱུ་རེད། །
ངས་དགའ་ནོ་བཤད་ནི་མིན་འདྲ། །
ས་ལྷུ་བཞི་རྒྱབ་བ་བསྟོད་རྒྱུ་རེད། །
གྲོང་རྩེ་བར་རེ་བཞག་བྱས་ཡོད། །
རེ་བཞག་ནིའི་ཚོད་ཅིག་མ་བླངས། །
རེ་མ་བཞག་མགུར་མའི་དྲིན་ན། ། །
ཁ་ཚིག་གསུམ་སྟོང་བཤད་མ་བརྒྱབ། །
ང་སྡེ་ཆེན་གྲོང་ང་ཐོན་རྒྱུ་ཞིག ། །
ཕྱི་རོགས་བརྒྱ་གྲོང་ང་འདུས་རྒྱུ་ཞིག །
རོགས་ཆུང་ལོ་མིག་ཀིས་རིག་རྒྱུ་རེད། །
ངས་དགའ་ནོ་བཤད་ནི་མིན་འདྲ། །
ཁ་ལ་ལ་བླངས་ངེ་རྩེ་རྒྱུ་རེད། །
ངས་བསང་ཁུག་བསང་རྫས་བཟུང་ངེ། །
སྟོད་རི་གསུམ་རྩེ་ནས་བསང་ཕུལ། །
དོ་གནམ་མ་མ་སོང་གོང་ང་། །
སྤྲིན་དཀར་པོ་དུམ་བུར་ཆད་ཐལ། །
ལྷ་སྡེ་བརྒྱད་ཕྲག་དོག་སྐྱེས་ནོ། །
རྟགས་ཀ་ན་བལྟས་ན་ཤེས་གི །
རྟ་འདོ་བ་སྙིང་ལ་རྗེ་བོ། །
ཁྱོས་རྒྱུག་སྲོལ་གོམ་སྲོལ་བཤད་ན། །
སྒ་མེད་དྲུང་བཟི་ལིར་བུད་ལེ།
ཞོན་བཏང་རྒྱུ་ཐེ་ཚོམ་མེད་ཀི །
ཚིག་སྙན་མོའི་མགུར་མ་བསྒྲིགས་གེ །
ས་སྡེ་ཆེན་གྲོང་ནས་གླུ་བླངས། །
ཞེ་སྣང་བ་མ་མཐུན་གོང་ང་། །
རོགས་ཆུང་ལོའི་ལ་ལ་ཆད་ཐལ། །
ནང་ན་ཟླ་ཕྲག་དོག་སྐྱེས་ནོ། །
རྟགས་ཀ་ན་བལྟས་ན་ཤེས་གི །
རོགས་ཆུང་ལོ་སྙིང་ལ་རྗེ་བོ། །
ཁྱོས་རྩེ་སྲོལ་མཐུན་སྲོལ་བཤད་ན། །
གླུ་མེད་རུང་ལབ་གླུ་བླངས་ངེ་། །
རྒོད་ཐང་དཀར་སྙིང་ལ་རྗེ་བོ། །
408



དགུང་ནམ་འཕང་དེ་འདྲ་མ་བསྟོད། །
བསྟད་བསྟད་ན་དགུང་ང་ཐུག་འགྲོ ། །
རླུང་སྤུ་གྲིས་ནམ་ཁྱེར་མི་ཤེས། །
ལབ་ལེན་ནི་ཅན་ཞིག་ཨེ་ཡིན། །
ལབ་ལེན་ནི་ཅན་ཞིག་མིན་ན། །
ང་ཁ་ཁྱམ་བྱི་ལིར་མ་ལེན། །
ང་ཁ་ཁྱམ་བྱི་ལིར་བླངས་ན། །
ནམ་སྐྱ་མོ་ས་སེ་སློང་འགྲོ །
རོགས་ཆུང་ལོ་བུག་ག་བཅུག་འགྲོ །
རོགས་ཆུང་ལོ་སྙིང་ལ་རྗེ་བོ། །
ཁ་ལ་ལ་དེ་འདྲ་མ་ལེན། །
བླངས་བླངས་ན་ཁ་ལས་གནོད་འགྲོ །
གླིང་མི་ཁ་ནམ་འཁོར་མི་ཤེས། །
རྟ་འདོ་བ་ར་ཁྱ་ཟེར་ནོ། །
ཁྱོད་བློ་རྟ་ཉན་ནོ་བདེན་ན། ། །
ཕྱི་རྟ་བརྒྱའི་བར་ར་གཡའ་བྱོས། །
ཁྱོའི་རྟ་བདག་བར་ར་རྡོ་ཚུགས། །
སྨད་རྒྱ་ནག་གོས་ཁང་ནང་ནས། །
ཁྱོས་གོས་ཆེན་སྔོན་པོ་ཉོས་ཐལ། །
ཉོས་ནི་མི་ཚད་གོན་ཐལ། །
དེང་ཕྱིན་ཆད་མི་ཉོ་མ་ཟེར། །
གོས་གོང་བ་མེད་དྲུང་གོན་དགོས། །
རོགས་ཆུང་ལོ་ལྷ་སྐུ་རང་བྱོན། །
ཁྱོད་ངོ་མ་འགྲོགས་རྒྱུ་ཡིན་ན། །
ཕྱི་རོགས་བརྒྱའི་བར་ར་གཡའ་བྱོས། །
ཡུལ་ཕ་མའི་བར་ར་རྡོ་ཚུགས། །
སྡེ་ཆེན་པོ་རྩེ་ཁང་ནང་ནས། །
ཁྱོད་སྡེ་ཆེན་རྩེ་བ་འགྲོགས་ཐལ། །
འགྲོགས་ནི་མི་ཚད་མཐུན་ཐལ། །
དེང་ཕྱིན་ཆད་མི་འགྲོགས་མ་ཟེར། །
ཁྲེལ་རློམ་པ་མེད་དྲུང་འགྲོགས་དགོས། །
་བ
ལུག་གཡང་དཀར་སྙིང་ལ་རྗེ་བོ། །
རྩ་རམ་དཀར་ཟ་གི་སྡོད་དྲ། །
ཕྱི་རུ་བརྒྱས་མ་གོ་ནང་ཁོག་ཀི །
འུ་གཉིས་ཀའི་བར་གི་ནང་གཏམ་གི །
སྤྱང་དར་མའི་གསང་ན་ཅང་མེད། །
བོའུ་ར་རིང་རིག་ན་འདར་གོ་ཀི ། །
ཁྱོད་ཆུ་ཆེན་ཆུ་བ་ཨེ་ཡིན། །
ཁྱོད་ཆུ་ཆེན་ཆུ་བ་མིན་ན། །
ང་རྨ་ཆུ་ལུ་མར་མ་ལྡིང་། །
ཆུ་རྨ་ཆུ་ལུ་མར་ལྡིང་ན། །
ཁྱོད་ཆུ་བའི་མགོ་གཞུག་བརྗེ་འགྲོ །
ཚེ་ཕྱི་མའི་ཡུལ་ལ་བསྐྱལ་འགྲོ ། །
རོགས་ཆུང་ལོ་སྙིང་ལ་རྗེ་བོ། །
ཚིག་སྙིང་གཏམ་བཤད་ཀི་སྡོད་དྲ། །
ཕྱི་རོགས་བརྒྱས་མ་གོ་ནང་ཁོག་ཀི ། །
409



འུ་གཉིས་ཀའི་བར་གི་ནང་གཏམ་གི །
ཁྱོའི་རྒད་པོའི་གསང་ན་ཅང་མེད། །
ངའི་དཔའ་གཏམ་གོ་ན་འདར་གོ་ཀི །
མདའ་ལི་མའི་མདའ་སྒྲོ་བསྟོད་དུས། །
བྱ་གླག་མོའི་སྒོ་ཁྱ་མེད་ན། ། །
བྱ་ཁྭ་ཏའི་སྒྲོ་གིས་མི་བསྟོད། །
ཁ་ལ་ལའི་ལབ་གླུ་ལེན་དུས། །
གྲོང་མིང་ཆེན་རྩེ་བ་མེད་ན། །
ཕོ་ཁ་ཁྱམ་བྱི་ལིར་མི་རྩེ། །
རྟ་གྱོ་ཁྱ་ངང་ཁྱ་གཉིས་ཀ །
རྒྱུག་གོམ་པ་རང་གྲུབ་ཡིན་ནོ། །
ཕྱི་རྟ་བརྒྱ་རྟ་མང་དགའ་གི་མེད། །
དེའི་ནང་ན་འགའ་རེ་འཐད་ཀི་མེད། །
རྟ་རྒན་རྐྱང་རོ་འཕར་གི་ཡོད། །
དེ་འཕར་གི་ཡོད་རུང་རྒྱུང་གི་མེད། །
སྟོད་བྱང་ལམ་མཚམས་ནས་བསྐྱུར་ར་བཏང་། ། །
རོགས་བྱི་ལི་བྱི་མོ་གཉིས་ཀ །
ཞེ་སྣང་བ་རང་མཐུན་ཡིན་ནོ། ། །
ཕྱི་རོགས་བརྒྱ་རོགས་མང་དགའ་གི་མེད། །
དེའི་ནང་ན་འགའ་རེ་འཐད་ཀི་མེད། །
ཕྲག་དོག་རྒད་པོ་འཕར་གི་ཡོད། །
དེ་འཕར་གི་ཡོད་རུང་རྒྱུང་གི་མེད། །
སྡེ་ཕྱི་ནང་མཚམས་ནས་བསྐྱུར་ར་བཏང་། ། །
སྟོད་དབུས་གཙང་ཆོས་མཁར་བརྩིགས་དུས། །
ཁྱོས་ཡིག་ལོག་འབྲི་གི་མ་འདུག །
ང་ཡིག་རྩ་ཅན་ཞིག་མིན་རུང་། །
ཆོས་ཀ་ཁའི་མགོ་རྔ་ཤེས་ནི་རེད། །
ཁ་ལ་ལའི་ལབ་གླུ་ལེན་དུས། །
ཁྱོས་གླུ་འཆོལ་ལེན་གི་མ་འདུག །
ང་བློ་རིག་ཅན་ཞིག་མིན་རུང་། །
གླུ་ལབ་ཀི་མགོ་རྔ་ཤེས་ནི་རེད། །
ང་རྒྱ་གར་པི་ར་ཟེར་ནོ། །
གཅིག་འཕངས་ངེ་ཤོར་ནི་མི་གསལ། །
གཉིས་འཕངས་ན་ཤོར་འགྲོ་མི་འདོད། །
རི་ས་ལ་ལ་གི་མགོ་ནས། །
ཨ་ལ་ལའི་རི་དྭགས་མིན་རུང་། །
རྩྭ་གང་ཡིན་ཁ་ལ་མི་རེག །
ང་ཞང་བཟང་ཚ་མོ་ཟེར་ནོ། །
གཅིག་རྩེ་ཡེ་ཚར་ནི་མི་གསལ། །
གཉིས་རྩེ་ན་ཚར་འགྲོ་མི་འདོད། །
སྡེ་ཨ་ལ་ལ་གི་ནང་ནས། །
ཨ་ལ་ལའི་རོགས་ལོ་མིན་རུང་། །
རོགས་གང་ཡིན་ཞིག་ག་མི་ལེན། །
410
རྟ་མིང་ཆེན་ཨ་རིག་ར་ཁྱ། །



རྟ་མི་རྒྱུག་ཁུལ་བོ་མ་བྱེད། །
ས་ཟི་ལིང་མཁར་ནས་རྒྱུག་དུས། །
སྒ་གཅོག་ཀི་སྔ་བ་ཁྱོད་ཡིན། །
ས་སྡེ་ཆེན་དཀྱིལ་གི་བུ་མོ། །
གླུ་བླངས་ངེ་རྩེ་རྒྱུ་མང་རུང་། །
ཁ་ལ་ལའི་ལབ་གླུ་མ་བླངས། །
ལབ་སྒྲུང་གླུ་བླངས་རེ་བཏང་ན། །
གྲོང་རོགས་བརྒྱའི་རྩེ་རོགས་ཉན་དགོས། །
རོགས་མིང་ཆེན་རྩེ་བ་བྱི་ལི། །
རོགས་མི་རྩེ་ཁུལ་བོ་མ་བྱེད། །
ས་ཟི་ལིང་མཁར་ནས་རྩེ་དུས། །
ལབ་ལེན་གི་སྔ་བ་ཁྱོད་ཡིན། །
ཤིང་སྐྱེས་སྐྱེས་ཐམས་ཅད་བཤད་ཀི་མེད། །
ངས་བཙུགས་ཀི་འབྲུ་ཤུག་རྩེ་བརྒྱ་ཁྱོད། །
ཤིང་སྐྱེ་སྐྱེ་ནང་གི་དྲང་དགོས། །
དབུས་ལྷ་ཁང་ཀ་རིང་ཉན་དགོས། །
ས་ཨ་རིག་ཨ་ལགས་སྒོམ་ཆེན་པ། །
སྒོམ་རང་ཁས་བརྒྱབས་ནས་མི་ཆོག་ཀི །
སྒོམ་དང་པོར་ཕྱི་མ་རིག་ཚུལ་ཤོད། །
སྒོམ་གཉིས་པར་བར་དོ་དྲངས་ཚུལ་ཤོད། །
དེ་མིན་ན་བླ་མའི་མིང་ཞིག་རེད། །
རོགས་རིག་རིག་ཐམས་ཅད་བཤད་ཀི་མེད། །
ངས་བཙལ་གི་ཞང་བཟང་ཚ་མོ་ཁྱོད། །
རོགས་རིག་རིག་ནང་གི་དྲང་དགོས། །
རོགས་ཚེ་གཅིག་རྩེ་རོགས་ཉན་དགོས། །
ས་ཨ་རིག་ཨ་ཅེ་གླུ་མ་བོ། །
གླུ་རང་ཁས་བླངས་ངེ་མི་ཆོག་ཀི །
གླུ་དང་པོར་ལ་གཞས་བླངས་ཚུལ་ཤོད། །
གླུ་གཉིས་པར་ལབ་གླུ་བླངས་ཚུལ་ཤོད། །
དེ་མིན་ན་རྩེ་བའི་མིང་ཞིག་རེད། །
བོའུ་ཁྲ་རིང་དངུལ་དཀར་སོ་བ་ཅན། །
བོའུ་ངོ་མ་གཟུ་ནོ་བདེན་སོང་ན། །
ཤར་དུང་རིའི་མགོ་ནས་ཐེངས་གསུམ་འཕེན། །
ཐེངས་གསུམ་པོ་འགྱུར་ལྡོག་མ་བྱུང་ན། །
ཁྱོད་གནམ་ལྕགས་ཐོག་ཀི་སྤྲུལ་བ་རེད། །
རྨ་ཕ་རིའི་རི་རྒྱལ་ལྷུན་པོ། །
སྨུག་མཆེད་ལེ་རིག་རྒྱུ་མང་རུང་། །
མགོར་བུད་ལེ་ལྷ་བསང་མ་ཕུད། །
མགོར་ལྷ་བསང་ཕུད་རེ་བཏང་ན། །
ཚེ་གང་གི་རྒྱབ་རི་ཉན་དགོས། །
རོགས་ཆུང་ལོ་དུང་གི་སོ་སྒོ་ཅན། །
ཞེ་ངོ་མ་མཐུན་ནོ་བདེན་སོང་ན། །
གླིང་མི་ཁའི་བར་ནས་ཐེངས་གསུམ་འགྲོག །
ཐེངས་གསུམ་པོར་འགྱུར་ལྡོག་མ་བྱུང་ན། །
ཁྱོད་སེང་ལྕམ་འབྲུག་མོའི་སྤྲུལ་བ་རེད། །
411



ཁྱོད་འབྲུ་ཤུག་རྩེ་བརྒྱ་ལྷ་བྱོས། །
ང་ཤུག་ཏོག་སྔོན་པོ་གཡུ་བྱེད། །
ལྷ་བྱམས་པ་གཡུ་གིས་བརྒྱན་ན། །
ཁྱོད་འུ་གཉིས་གཅིག་བརྟེན་གཅིག་བྱེད། །
ངས་མི་འགལ་ཚིག་གསུམ་བཤད་རྒྱུ། །
ངའི་གེ་སར་སྒྲུང་གླུ་འཐེན་རྒྱུ། །
ཁྱོད་ཞང་བཟང་ཚ་མོ་ལྷ་བྱོས། །
ང་ཕ་བཟང་བུ་ཚ་མགུར་བྱེད། །
ལྷ་བྱམས་པ་མགུར་གིས་བརྒྱན་ན། །
ཁྱོད་འུ་གཉིས་གཅིག་བརྟེན་གཅིག་བྱེད། །
སྟོད་དབུས་གཙང་འདུ་ཁང་ཕིབས་དུས། །
ཕྱི་བསྐོར་རེ་དཀྱིལ་འཁོར་ཚང་དགོས། །
ནང་འཁོར་རེ་གསེར་ཚོན་ཡག་དགོས། །
དེ་མིན་ན་འདུ་ཁང་མི་ཉན། །
ས་སྡེ་ཆེན་རོགས་ག་རྩེ་དུས། །
ཕྱི་བསྐོར་རེ་ལ་ལ་ལེན་དགོས། །
ནང་འཁོར་རེ་ཁ་ཚིག་ཡག་དགོས། །
དེ་མིན་ན་རྩེ་རོགས་མི་ཉན། །
བོའུ་འཁུར་ན་སན་པ་གླེང་བརྒྱད་འཁུར། །
བོའུ་སན་པ་འཁུར་ན་བསོད་མོ་རེད། །
ཤྭ་ཡུ་མོར་འཕངས་ན་སྐྱིད་པོ་རེད། །
རྭ་གསེར་ར་བརྗེས་ན་དགེ་བ་རེད། །
རོགས་རྩེ་ན་ཞང་བཟང་ཚ་མོར་རྩེ། །
ང་བྱི་མོར་རྩེ་ན་བསོ་མོ་ཡིན། །
ཁ་ལ་གཞས་བླངས་ན་དགོད་སྤྱད་ཡིན། །
ཤ་མཆིན་པ་གླན་ན་དགེ་བ་ཡིན། །
རྟ་ར་ཁྱ་ཤེའུ་ཐིག་ཅན་པོ། །
ཤེའུ་ཐིག་ལེ་ཡག་ནི་མི་ཆོག་ཀི །
རྒྱུག་གོམ་ལག་ཕྱོགས་ན་ཡོད་དགོས་གི །
སྟོང་བྱང་ལམ་བྱང་ཆ་ཡོད་དགོས་གི །
ཁྱོད་ཁ་བཏགས་དཀར་བོ་ཨེ་ཡིན། ། །
ཁྱོད་ཁ་བཏགས་དཀར་བོ་ཡིན་ན། །
ངས་ཁམས་ཆེན་མདུད་པ་རྒྱག་རྒྱུ། །
ངའི་བློ་རྟ་སྲུང་བཏགས་འཐེན་རྒྱུ། །
རོགས་ཆུང་ལོ་ཁ་ཚིག་ཅན་པོ། །
ཁ་ཚིག་གསུམ་ཡག་ནི་མི་ཆོག་ཀི །
ཁྲེལ་བློ་གཏོད་ཕྱོགས་ན་ཡོད་དགོས་གི །
ཁ་ལ་ལའི་ལབ་གླུ་ལེན་དགོས་གི །
ང་བོད་པ་སྟོབས་ཆེན་ཚོང་པས། །
རྟའི་རིན་གོང་མཐོ་ནོ་མི་བལྟ། །
རྟར་གོམ་པ་མེད་ན་མི་ཉོ། །
ཁྱོད་ཞེ་མཐུན་རོགས་ལོ་ཨེ་ཡིན། །
ཁྱོད་ཞེ་མཐུན་རོགས་ལོ་ཡིན་ན། །
412



ང་སྨད་ཀྱི་ཕ་བཟང་བུ་ཚས། །
རོགས་མོ་སྒོ་ཡག་ནོ་མི་བལྟ། །
ལབ་སྒྲུང་གླུ་མེད་ན་མི་རྩེ། །
སྡེ་ཆེན་པོ་རྩེ་ར་ནང་གི །
ང་ཕ་བཟང་བུ་ཚ་ཟེར་ནོ། །
ཁ་ལ་གཞས་ཕྱོགས་ག་བྱང་མ་ཡིན། །
ངའི་ཕན་གི་བུ་རྒོད་ཅིག་གིས། །
འགྲོགས་རྔ་མ་བསྐྱངས་ན་རྫུན་ཡིན། །
སྨད་རྒྱ་ནག་ཡུལ་ལ་ཐོན་ཐོན་ན། །
དངུལ་དོང་ཙེ་ལག་ན་ཡོད་ཡོད་ལ། །
གོས་མ་ཉོས་ཕྱི་ར་མི་འགྲོ ། །
དུ
ས་སྡེ་ཆེན་དཀྱིལ་ལ་ཐོན་ཐོན་ན། །
ཁ་ལ་གཞས་ཁ་ན་ཡོད་ཡོད་ལ། །
རོགས་མ་རྩེ་ཕྱི་ར་མི་འགྲོ །
ཤ་ཐིག་ལེ་ཅན་ལ་རྭ་གཉིས་ཀས། །
རྭ་ཆ་བརྒྱུད་ང་ལ་ངོམ་གོ་ཀི ། །
ཁྱ་རིང་བོའུ་ར་ངེད་གཉིས་ཀས། །
རྭ་ཆ་བརྒྱད་མགོ་ནས་མ་གཏོར་ན། །
ང་ཁྱ་རིང་བོའུ་ལོ་མིན་རྟགས་ཡིན། །
+
ང་ད་ནངས་དུང་དཀར་ཡུལ་ལ་ཡོང་། །
དུང་རྫུན་མ་མེད་ནི་མ་རེད་དྲ། ། །
དུང་ངོ་མ་ཞིག་ག་བསྙེགས་ནི་ཡིན། །
དུང་བརྒྱ་འབུད་སྟོང་འབུད་བྱེད་རྒྱུ་ཡིན། །
，
----
རོགས་མོ་སྒོ་ཅན་ལ་ཚིག་གཉིས་ཀས། །
ཞེ་སྣང་བ་ང་ལ་ངོམ་གོ་ཀི ། །
སྙན་མོ་ཚིག་ར་ངེད་གཉིས་ཀས། །
ཁ་ལ་ལའི་སྒྲུང་གླུ་མ་བླངས་ན། །
ང་ཕ་བཟང་བྱི་ལི་མིན་རྟགས་ཡིན། །
ང་ད་ནངས་སྡེ་ཆེན་དཀྱིལ་ལ་ཡོང་། །
རོགས་ཁ་མཐུན་མེད་ནི་མ་རེད་དྲ། །
རོགས་ཞེ་མཐུན་ཞིག་ག་བསྙེགས་ནི་ཡིན། ། །
ཁ་ལ་ལའི་སྒྲུང་གླུ་ལེན་རྒྱུ་ཡིན། །
རྟ་གྱི་ལིང་གྱོ་རྒྱ་ཟེར་ནོ། །
ང་གྱི་ལིང་རྒོད་མའི་རྟེའུ་ཡིན། །
ང་ཨ་རིག་ར་ཁྲའི་རྒྱུད་ཡིན། །
དོན་ཡིན་པ་དུད་འགྲོ་ཟོག་ཡིན། །
རྒྱུག་གོམ་པ་རླུང་གི་མགྱོགས་ཡིན། །
རྗེས་ཆོད་ནི་ཡོད་ན་རྟ་ཡིན། །
སྟོད་གཡུ་ལོའི་རྟ་རའི་ནང་གི །
ང་འདོ་བ་གྱོ་རྒྱ་ཟེར་ནོ། །
ས་བྱང་ལམ་ས་ལ་བྱང་མ་ཡིན། །
ངའི་ཕན་གི་ཇོག་ཐོགས་ཐོ་རུ། །
རྟ་གཤིབ་རྒྱུ་ཟེར་ན་རྫུན་ཡིན། །
སྨན་ཁ་འཁྱམས་བུ་མོ་ཟེར་ནོ། །
ང་ཞིང་བཟང་ཚ་མོའི་ཚུའུ་ཡིན། །
413



ང་ཕ་བཟང་བུ་ཚའི་བུ་ཡིན། ། །
དོན་ཡིན་པ་མགོ་ནག་མི་ཡིན། །
ཁའི་གླུ་ཚིག་སྲིད་པའི་མགུར་ཡིན། །
ཚིག་ལན་པ་ཡོད་ན་བུ་ཡིན། །
ས་སྡེ་ཆེན་རྩེ་ར་ནང་ན། །
རོགས་མང་བོ་མེད་དྲ་གཅིག་ཡོད། །
རོགས་གཅིག་གོ་སྒྲོལ་མའི་སྐུ་ཡིན། །
ལྷ་སྒྲོལ་མ་འགྲོགས་མཁན་སུ་ཡིན། །
རྟ་རྒྱུག་རྒྱུ་ཟེར་ན་སྟོད་ལ་ཤོག །
ང་ཨ་རིག་ར་ཁྱ་སྟོད་ན་ཡོད། །
རྟ་རྒྱུག་ཀི་སྟབས་ཀ་བསྒྲིགས་གེ་ཡོད། །
ཁྱོད་རྒྱུག་འདོད་ཡོད་ན་བུད་ལ་ཤོག །
ང་འདོ་སིང་གྲོ་རྒྱ་རྒྱུག་ག་དགའ། །
རྟ་རྒྱུག་གི་རྒྱུག་ཀི་བང་ང་དགའ། །
རྒྱུག་བང་འགྲན་བྱས་ན་ལྷག་པར་དགའ། །
གླུ་ལེན་རྒྱུ་ཟེར་ན་སྨད་ལ་ཤོག །
ང་ཁ་འཁྱམས་བུ་ཚ་སྨད་ན་ཡོད། །
གླུ་ལེན་གི་སྟབས་ཀ་བསྒྲིགས་གེ་ཡོད། །
ཁྱོད་རྩེ་འདོད་ཡོད་ན་བུད་ལ་ཤོག །
ང་ཁ་འཁྱམས་བྱི་ལི་གླུ་ཡ་དགའ། །
གླུ་ལངས་གི་ལངས་གི་ལབ་བ་དགའ། །
ལབ་ལེན་རེས་བྱས་ན་ལྷག་པར་དགའ། །
རྟ་རྟ་རྒྱུག་ཐང་ང་ཚོགས་དུས། །
ང་རྟ་ནག་གོམ་པ་རླུང་ཡིན། །
རླུང་འཚུབ་མའི་རྗེས་གཅོད་སུ་ཡིན། །
དགུང་སྔོ་ལོ་དགོས་ནོ་འབྲུག་རེད། །
འབྲུག་ལྗང་ལོ་དགོས་ནོ་ཆར་རེད། །
མཛའ་མི་མཛའ་བར་གི་ཐོག་རེད། །
ཐོག་འཕེན་རྒྱུ་ཟེར་ན་ཁྱོས་ལྟོས། །
གྲོང་རོགས་བརྒྱ་སྡེ་ཡ་ཚོགས་དུས། །
ངའི་ལ་གཞས་སྲིད་པའི་སྒྲུང་ཡིན། །
ལབ་སྒྲུང་གླུ་ལེན་མཁན་སུ་ཡིན། །
གྲོང་རྩེ་བ་དགོས་ན་རོགས་རེད། །
རོགས་ཆུང་ལོ་དགོས་ནོ་གླུ་རེད། །
མཛའ་མི་འཛའ་བར་གི་ལབ་རེད། །
ལབ་ལེན་རྒྱུ་ཟེར་ན་ཁྱོས་ལྟོས། །
སྟོད་སོག་པོའི་རྟ་རའི་ནང་ན། །
རྟ་མང་བོ་མེད་དྲ་གཅིག་ཡོད། །
རྟ་གཅིག་གོ་ནམ་མཁའི་འབྲུག་ཡིན། །
འབྲུག་བཟུང་ངེ་ཞོན་མཁན་སུ་ཡིན། །
ཤ་ཡུ་མོ་ཁྱོད་ལ་ར་གཉིས་ཀས། །
རྭ་ཆ་བརྒྱད་ངོམ་གི་མ་འདུག །
བོའུ་རྭ་རིང་ང་ར་ངེད་གཉིས་ཀས། །
རྭ་མགོ་ནས་ལེན་ན་འདོད་ཀོ་ཀི །
414



ཚིག་དོན་ཆེན་ཁྱོད་ལ་གླུ་གཉིས་ཀས། །
ཁ་ལ་ལ་ངོམ་གི་མ་འདུག །
ངག་ཕྲ་མོ་ང་ར་ངེད་གཉིས་ཀས། །
ཁྱོའི་ལ་ལ་སྤྲུག་ན་འདོད་ཀོ་ཀི ། །
རྫ་ཁྱ་ཡག་ཉུག་ཀི་ཤ་བདའ་ཁྱོད། །
རྭ་བཅུ་ལག་བླངས་ནོ་བདེན་བཏང་ན། །
རྒྱུ་ར་མ་རེའུ་ཞིག་མེད་ནོ་ཅི། །
ཕྱུག་ཐོག་ག་བུད་ན་ཆོག་རྒྱུ་རེད། །
ཤ་འོད་ཆེན་མགོ་གི་ཆ་བརྒྱད་རྭ། །
རྭ་སྤྲད་ནི་མ་རེད་སྐྱེས་ནི་རེད། །
ཁྱོས་ལེན་རྒྱུ་ཟེར་ན་འཕྲུལ་སྣང་རེད། །
སྡེ་ཆེན་པོ་ཉུག་ཀི་ཁ་ཁྱམ་ཁྱོད། །
གྲོང་རྩེ་བ་སྤུག་ནོ་བདེན་བཏང་ན། །
ཁྱོད་ཁ་ལས་རླུང་རྟ་མེད་ནོ་ཅི། །
ཁྱོད་གླུ་བ་ཐོགས་ན་ཆོག་རྒྱུ་རེད། །
ང་བུ་མོ་ཁ་གི་དོན་ཆེན་ཚིག །
ཚིག་བཅོས་ནི་མ་རེད་བསླབས་ནི་རེད། །
ཁྱོས་སྤུག་རྒྱུ་ཟེར་ན་འཕྲུལ་སྣང་རེད། །
ཤ་རྭ་རིང་རི་གསུམ་རྩེ་ན་ཡོད། །
བོའུ་ཁྲ་རིང་རང་གི་ཕྲག་ན་ཡོད། །
གཅིག་འཕངས་ངེ་ཤོར་ནི་མེད་ནི་ཀི །
ར་ལེན་རྒྱུ་ཡིན་ནོ་ཨེ་ཤེས་གི །
རྫ་ཁྱ་ཡག་ཉུག་ཀི་ཤ་བདའ་ང་། །
ཤ་རྭ་བརྒྱད་མདའ་ཡིས་བསད་ནི་ཡིན། །
ཡར་བལྟས་གི་རྫ་ལུང་རི་ལུང་ན། ། །
རྭ་ཡར་ལངས་ཅན་ཞིག་མི་རིག་ནོ། །
ཤ་ཡོད་ཡོད་མགོ་རྡོ་ཡིན་ནི་མིན། །
ང་ཤ་བདའི་བསད་གྲངས་མང་ནི་རེད། །
སྨན་བུ་མོ་སྡེ་ཆེན་གྲོང་ན་ཡོད། །
ཁ་ལ་ལ་རང་གི་བློ་ན་ཡོད། །
གཅིག་བླངས་ངེ་ཚར་ནི་མེད་ནི་ཀི །
ཁྱོད་སྤུག་རྒྱུ་ཡིན་ནོ་ཨེ་ཤེས་གི །
སྡེ་ཁ་རི་ཉུག་ཀི་ཁ་ཁྱམ་ང་། །
ཁ་ལ་ལ་གྲོང་ནས་བླངས་ནི་ཡིན། །
མར་བལྟས་གི་སྡེ་ཆེན་རྩེ་ར་ན། །
ཁ་ལ་ལ་ཅན་ཞིག་མི་རིག་ནོ། ། །
རོགས་ཡོད་ཡོད་ལ་ལ་མེད་ནི་མིན། །
ངས་བླངས་ངེ་ཕྲུགས་གྲངས་མང་ནི་རེད། །
རྫ་ཁ་རི་ཉུག་ཀི་བོའུ་ལྗིད་ཚོ། །
སྟོད་རྫ་ལུང་ཉུག་གེ་སོང་སོང་ངེ། །
ཤ་མ་སོད་ལན་ཆགས་རྫ་ནས་མྱངས། །
བོའུ་ཁུར་རེ་ཁེར་བོ་ལམ་ནས་ལུས། །
ཁྱོའི་འདང་ཆེན་བོའུ་ལོ་ཟད་རྒྱུ་རེད། །
ཁྱོའི་རྐང་གི་ལྷམ་ཆད་ཐེད་རྒྱུ་རེད། །
415



སྡེ་ཁ་རི་ཉུག་ཀི་ཁ་ཁྱམ་རོགས། །
གྲོང་སྡེ་བ་ཉུག་གེ་སོང་སོང་ངེ་། །
ཁ་ལ་ལའི་ལན་ཆགས་སྡེ་ནས་བཏགས། །
ཁྱོད་ཁ་འཁྱམས་བྱི་ལི་ལུས་རྒྱུ་རེད། །
ཚིག་དོན་ཆེན་ལ་ལ་ཚར་རྒྱུ་རེད། །
ཁྱོས་ངོ་ཚ་སྡེ་ནས་ཉོ་རྒྱུ་རེད། །
བོའུ་མ་ཁུར་ཟེར་རུང་ཁུར་བཏང་ང་། །
རྫ་མ་ཉུག་ཟེར་རུང་ཉུག་བཏང་ང་། །
སྟོད་རྫ་ཁའི་ཤ་བོ་གསོད་རྒྱུ་ཡིན། །
རྭ་མ་བླངས་ཕྱིར་ར་འགྲོ་རྒྱུ་མིན། །
ཚིག་མ་བཤད་ཟེར་རུང་བཤད་བཏང་ང་། །
ལན་མ་བཏབ་ཟེར་རུང་བཏབ་བཏང་ང་། །
གྲོང་རྩེ་རའི་རྩེ་བ་བཏུལ་རྒྱུ་ཡིན། །
རྒྱལ་མ་བླངས་ཕྱིར་ར་འགྲོ་རྒྱུ་མིན། །
ཤ་ཡུ་མོ་རྫ་ན་བཤར་གོ་ཀི ། །
ང་བོའུ་ལྗིད་གཞུག་ན་འཇབ་ཀོ་ཀི །
ཤ་འོད་ཆེན་ཁིས་ནས་མ་བསད་ན། །
རྭ་ཆ་བརྒྱད་ནོམ་མ་མ་བླངས་ན། །
རྫ་ཁ་རི་ཉུག་ནོ་དོན་མེད་རེད། ། །
རྫ་ཁྱ་ཡག་དཀྱིལ་གི་ཤ་བོ། །
ཁྱོས་གསོད་རྒྱུ་ཟེར་ན་རྟ་དགོས། །
རྟ་མེད་ན་ཤ་རྗེས་མི་ཆོད། །
རྒྱུག་གོམ་པ་ཁི་དཀར་རྐྱང་དགོས། །
རྐྱང་ཁ་ལོ་བཏུལ་མཁན་སུ་ཡིན། །
ཁྱོས་གྲོང་ནས་ལ་ལ་ལེན་གོ་ཀི ། །
ངས་ཕྱིར་ར་ལན་པ་འདེབས་ཀོ་ཀི །
ཁྱོད་ཁུག་མ་སྤུག་སྤུག་མ་བྱས་ན། །
ཁ་ལ་ལ་བླངས་ནོ་དོན་མེད་རེད། །
ཕྲག་རྭ་རིང་བོའུ་ར་ངེད་གཉིས་ཀ །
སྐེག་མདའ་རའི་མདའ་ར་ངེད་གསུམ་པོ། །
རྫ་ཁྱུ་ཡག་ཉུག་གེ་ཐར་མ་ཡིན། ། །
ཤ་ཡུ་མོ་བསད་ལེ་བྱང་མ་ཡིན། །
སྡེ་ཆེན་པོ་གྲོང་གི་དགའ་ལོ། །
ཁྱོས་ལེན་རྒྱུ་ཟེར་ན་ལབ་དགོས། །
ལབ་མེད་ན་ལན་པ་མི་ཐེབས། །
ལབ་རྒྱག་ན་སྲིད་པའི་སྒྲུང་དགོས། །
སྒྲུང་བླངས་ངེ་བཏུལ་མཁན་སུ་ཡིན། །
ལུས་གྲིབ་མ་ང་ར་ངེད་གཉིས་ཀ ། །
ཚིག་དོན་ཆེན་ལ་ལ་ངེད་གསུམ་པོ། །
ས་སྡེ་ཆེན་བརྒྱུད་ལེ་ཐར་མ་ཡིན། ། །
ཁ་ལ་ལ་བླངས་ངེ་བྱང་མ་ཡིན། །
ཤ་འོད་ཆེན་བསད་ཀི་སྡིག་ཆེན་ང་། །
ལག་གཡས་པའི་དཔུང་ཤ་ཀྲིག་ཀྲིག་ཀྲིག །
རྟ་བྱང་མའི་འཚེར་སྐད་སི་ལི་ལི། །
མཚོན་ཤ་གཟན་རྣོ་ངར་ས་ལ་ལ། །
གཞུ་མཆོག་དཀར་ཁ་རྒྱུན་དིང་དིང་དིང་། །
416



མདའ་ལི་མའི་རྒོད་སྒྲོ་ཤ་ར་ར། །
ཤ་བསད་ལེ་དོ་ཟླ་མེད་ནོ་འདི། །
ང་མིན་གི་མདའ་བ་སུ་ཞིག་ཡིན། །
གནའ་དེང་མ་ཤ་ལུང་ཉིན་ནས། །
ཤ་ཡུ་མོ་འཚང་ཁ་རྒྱག་ཀི །
དུས་དེང་སང་ཤ་བོ་མེད་ནོ། །
ངས་བསད་ནི་མ་རེད་ཅི་རེད། །
གླུ་དོན་ཆེན་ལེན་གི་མིང་ཆེན་ང་། །
གླུ་རྩེ་རིག་སྐོར་མགོ་ཐ་ར་ར། །
ངག་སྙན་པའི་གླུ་སྐད་སིང་སིང་སིང་། །
གཏམ་ཁ་ལྕེ་ཁ་ནས་ས་ལ་ལ། །
རྗེ་བླ་མའི་མགུར་ཚིག་ལྷང་ལྷང་ལྷང་། །
ཁ་ལ་གཞས་ལབ་གཏམ་ཤུ་རུ་རུ། །
གླུ་བླངས་ངེ་དོ་ཟླ་མེད་ནོ་འདི། །
ང་མིན་གི་གླུ་བ་སུ་ཞིག་ཡིན། །
གནའ་དེང་མ་རྩེ་ར་ནང་ནས། །
གྲོང་གླུ་མ་འཚང་ཁ་རྒྱག་ཀི །
དུས་དེང་སང་ལེན་ནི་མེད་ནོ། །
ངས་སྤུགས་ནི་མ་རེད་ཅི་རེད། །
རྫ་ཁ་རི་ཉུག་ཀི་ཤ་བདའ། །
ཁྱོད་བོའུ་ལྗིད་ཡིན་ན་ཐང་མོ། །
བོའུ་ཁྲ་རིང་ཕྲག་ག་ཁུར་རེ། །
དབུགས་ཐོགས་ཐོགས་གཉིས་ཀ་གསོད་ནོ། །
ཁྱོད་མིན་ནས་གོ་རྒྱུ་མེད་ཀི །
ཁྱོད་བོད་པའི་བོའུ་རྫི་ཡིན་ན། །
ཤ་ཡུ་མོ་གཤོང་ང་དུ་དེད། །
རྭ་ཆ་བརྒྱད་ནོམ་མ་དུ་བླངས། །
དུ་བླངས་གི་ཁ་གྲངས་མེད་ན། །
ཤ་བསད་ལ་ཟེར་ནོ་རྫུན་རེད། །
རྭ་ནོམ་མ་བླངས་ནོ་ལབ་རེད། །
སྡེ་ཁ་རི་ཉུག་ཀི་རྩེ་བ། ། །
ཁྱོད་མིང་ཆེན་ཡིན་ན་ཐང་མོ། །
ཁ་ལ་ལ་ཚིག་གསུམ་བསྡུ་མ། ། །
ཁ་རྒན་གཞོན་གཉིས་ཀ་ལེན་ནོ། །
ཁྱོད་མིན་ནས་གོ་རྒྱུ་མེད་ཀི །
ཁྱོད་སྡེ་ཆེན་རྩེ་བ་ཡིན་ན། །
གྲོང་སྡེ་ཆེན་རྩེ་ར་དུ་ཉུག །
གླུ་ལེན་མཁན་བུ་མོ་དུ་སྤྲུགས། །
དུ་སྤྲུགས་གི་ཁ་གྲངས་མེད་ན། །
ཁ་ལ་གཞས་མཁས་ནོ་རྫུན་རེད། །
གྲོང་སྡེ་བ་ཉུག་ནོ་ལབ་རེད། །
རྫ་ཁྱ་ཡག་ཤ་བོ་སྙིང་རྗེ། །
སྙིང་རང་ང་རྗེ་དོན་མེད་རུང་། །
ཁྱོད་ཁྱ་ཡག་རྫ་ནས་འཁོར་རེ། །
རྩྭ་མེ་ཏོག་ཟོས་ན་འདོད་ཡོད། །
ཁྱོའི་རྫ་གི་བོད་པའི་བོའུ་ལྕི། །
417



ཚོང་མགོ་གཡོག་བཏང་ནོ་ཁོ་ཐག་རེད། །
མདའ་ལི་མ་བོའུ་ཁོག་དེད་ལེ། །
ཤ་གསོད་ཀི་ཧམ་སེམས་ཡོད་ནོ། །
ཁྱོད་གཉོམ་ཆུང་ཤ་བོས་ཤེས་མེད། །
ཤེས་མེད་ཀི་འདོད་ལེ་སྙིང་རྗེ། །
ཁ་ལ་གཞས་ལེན་ནོ་སྡིག་ཆེན་རེད། །
གྲོང་རྩེ་བ་ཐུག་ན་ངོ་ཆེན་རེད། །
ནང་ན་ཟླས་ཉན་ན་གོང་ཆེན་རེད། །
ཕྱིའི་ཉིན་པར་ཐུག་དུས་ངོ་མེད་རེད། །
ཁྱོད་དཀའ་ལས་གཏད་ནོ་ཁོ་ཐག་རེད། །
ས་སྡེ་ཆེན་བུ་མོ་སྙིང་རྗེ། །
སྙིང་རང་ང་རྗེ་དོན་མེད་རུང་། །
ཁྱོད་ན་ཟླའི་རྒྱབ་ནས་འཁོར་རེ། །
ཁ་ལ་གཞས་བླངས་ན་འདོད་ཡོད། །
ཁྱོའི་ལེན་རོགས་ཕ་བཟང་བུ་ཚས། །
ལབ་ཤ་ར་ར་ཞིག་བརྒྱབ་བོ། །
ཁྱོད་སྤུག་རྒྱུ་སེམས་མ་འདོད་ཡོད། །
སྨན་བུ་མོས་ད་རུང་ཤེས་མེད། །
ཤེས་མེད་ཀི་འདོད་ལེ་སྙིང་རྗེ། །
རྫ་ཁ་རི་ཉུག་ཀི་བོའུ་ལྗིད་ཁྱོད། ། །
ངའི་ཁྱ་རིང་བོའུ་ལོ་ཐོག་ཡིན་ཟེར། ། །
ཐོག་རི་གསུམ་རྩེ་ཡ་ཐེངས་གསུམ་ཕོངས། །
ཐེངས་གསུམ་པོ་འཆོར་རྒྱུ་མེད་བཏང་ན། །
བོའུ་ཐོག་མདའ་ཡིན་ནོ་བདེན་ནི་ཡིན། །
ཤ་རྭ་རིང་ཟེར་ན་རི་དྭགས་རེད། །
རྭ་གཅོད་རྒྱུ་ཟེར་ན་འཕྲུལ་སྣང་རེད། །
སེམས་འཕྲུལ་སྣང་སྣང་བ་མཐའ་མེད་རེད། ། །
སྡེ་ཁ་རི་ཉུག་ཀི་ཁ་ཁྱམ་ཁྱོད། །
ངའི་དོན་ཆེན་ལ་གཞས་སྒྲུང་ཡིན་ཟེར། །
སྒྲུང་སྡེ་ཆེན་གྲོང་ང་ཐེངས་གསུམ་ལོངས། །
ཚིག་ལན་པའི་མགོ་རྔ་མ་འཕྱུགས་ན། །
ཁྱོད་རྩེ་བ་ཡིན་ནོ་བདེན་ནི་ཡིན། །
ཁ་ལ་གཞས་འཇིག་རྟེན་ཆགས་རིམ་རེད། །
ལན་འདེབས་རྒྱུ་ཟེར་ན་འཕྲུལ་སྣང་རེད། །
སེམས་འཕྲུལ་སྣང་སྣང་བ་མཐའ་མེད་རེད། །
ངའི་རྭ་རིང་བོའུ་ལོ་ཟེར་ནོ། །
གཅིག་འཕངས་ངེ་ཤོར་ནི་མི་གསལ། །
ཁྱོའི་སྔུན་ནས་ཤོར་རེ་སོང་ན། །
བོའུ་འཕེན་གི་ལས་དབང་མེད་ནི། །
ཁྱོའི་སྔོན་ནས་བོའུ་ལོ་གཅོག་རྒྱུ། ། །
-
ཤ་ཕོ་ཆེན་གསོད་ན་སྡིག་ཆེན་རེད།
རྒྱ་ཁེ་བ་ཐུག་ན་ངོ་ཆེན་རེད། །
གསེར་རྒྱ་མ་ཚད་ན་གོང་ཆེན་རེད། །
ཕྱིའི་ཉིན་པར་ཐུག་དུས་ངོ་མེད་རེད། །
ང་ཕ་བཟང་བུ་ཚ་ཟེར་ནོ། །
418



| སྡེ་ཁ་རི་ཉུག་གེ་ཡོང་དོན་མེད། །
གཅིག་བླངས་ངེ་ཚར་ནི་མི་གསལ། །
ཁྱོའི་སྡུན་ནས་ཚར་རེ་སོང་ན། ། །
གླུ་ལེན་གི་ལས་དབང་མེད་ནི། །
ཁྱོའི་སྡུན་ནས་ལ་གཞས་གཅོད་རྒྱུ། །
རྫ་ཁ་རི་ཉུག་ཀི་ཤ་བདའ་ཁྱོད། །
རྫ་ཁ་རི་ཉུག་གེ་འགྲོ་དུས་ན། །
མདའ་ལི་མ་ཁ་གྲངས་མེད་སོང་ངེ་། །
བོའུ་ཁོག་སྟོང་བཟུང་ངེ་བསྡད་བཏང་ན། །
ཤ་རང་ང་འཆི་གི་དཔེ་མེད་ཀི ། །
བོའུ་རྒྱང་འཕེན་བྱས་ཚུལ་བཤད་ན། །
ཤ་རྭ་རིང་རི་གསུམ་རྩེ་ནས་བསད། །
འབྲོང་རུ་དམར་རྫ་དམར་ཁིས་ནས་རྫོགས། །
ཝ་དམར་པོ་བསད་ནོ་གྲངས་ཀ་མེད། །
ཁ་ལ་ལ་བླངས་ཚུལ་བཤད་རྒྱུ་ན། །
ཕྱི་སྡེ་བའི་རྩེ་བ་མགོ་ནས་བཏུལ། །
ནང་སྡེ་བའི་ན་ཟླ་མཐའ་ནས་སྤྲུགས། །
རོགས་ཚིག་མེད་སྤུགས་ནོ་གྲངས་ཀ་མེད། །
སྡེ་ཁ་རི་ཉུག་ཀི་ཁ་ཁྱམ་ཁྱོད། ། །
སྡེ་ཁ་རི་ཉུག་གེ་འགྲོ་དུས་ན། །
ཁ་ལ་གཞས་ལན་པ་མེད་སོང་ངེ་། །
ངག་རིང་འཐེན་འགུགས་ཀི་བསྡད་བཏང་ན། །
གླུ་རང་ང་ཚར་གི་དཔེ་མེད་ཀི ། །
རྫ་ཁ་རི་ཉུག་གེ་ཡོང་དུས་ན། །
ང་ཡོང་དོན་རྫ་ཁའི་ཤ་བོ་ཡིན། །
ངའི་ལས་དོན་རྭ་རིང་བོའུ་ལོ་ཡིན། །
ངའི་བསམ་དོན་ལི་མ་མདའ་མོ་ཡིན། །
མདའ་ལི་མའི་ཁ་གྲངས་མ་ཚང་ན། ། །
རྫ་ཁ་རི་ཉུག་གེ་ཡོང་དོན་མེད། །
ཤ་ཡུ་མོ་ཁྱོད་གཉིས་ཆ་མཉམ་རེད། །
རྭ་ཆ་བརྒྱད་རྫ་ན་ངོམ་གོ་ཀི ། །
བོའུ་རྭ་རིང་ང་ར་ངེད་གཉིས་ཀས། །
རྭ་ཆ་བརྒྱད་མགོ་ནས་མ་ལོན་ན། ། །
ང་བོའུ་ལྗིད་བུ་ཞིག་མིན་གི་རྟགས། །
སྡེ་ཁ་རི་ཉུག་གེ་ཡོང་དུས་ན། །
ང་ཡོང་དོན་གྲོང་གི་རོགས་ལོ་ཡིན། །
ངའི་ལས་དོན་ཁ་ཚིག་ཁ་བརྡ་ཡིན། །
ངའི་བསམ་དོན་ལ་གཞས་སྒྲུང་གླུ་ཡིན། །
ཁ་ལ་གཞས་ཁ་གྲངས་མ་མང་ན། །
རོགས་ཆུང་ལོ་ཁྱོད་ར་ཁྱོད་གཉིས་ཀས། །
ལབ་ལ་གཞས་སྡེ་ན་ངོམ་གོ་ཀི ། །
ལབ་ལན་པ་ང་ར་ངེད་གཉིས་ཀས། །
སྒྲུང་ལན་པ་རྒྱང་ཕུད་མ་བརྒྱབ་ན། །
ང་སྡེ་ཆེན་རྩེ་བ་མིན་གི་རྟགས། །
རྫ་ཁ་རི་ཉུག་ཀི་བོའུ་ལྗིད་ཁྱོད། །
419



རྫ་ཁ་རི་ཉུག་ནོ་ལན་ཆགས་རེད། །
རྭ་ཆ་བརྒྱད་ཐོད་ནས་མི་ལོན་གི ། །
ཤ་ཤེའུ་རྫ་ནས་མི་སོད་ཀི ། །
བོའུ་ཕྲག་གི་ཁུར་ར་ཕྱིར་ར་སོང་། །
གླུ་བླངས་ངེ་ལབ་བ་མ་སོང་གོང་། །
གླུ་ཁ་གྲངས་ཉུང་ནོ་ཅི་ཡིས་ཤེས། །
ཆི་འདྲ་འདྲའི་གླུ་བ་ལབ་རྒྱག་ཅིག །
སྡེ་ཁ་རི་ཉུག་ཀི་ཁ་ཁྱམ་ཁྱོད། །
སྡེ་ཁ་རི་ཉུག་ནོ་ལན་ཆགས་རེད། །
ལབ་སྒྲུང་གླུ་རྒྱང་ཕུད་མི་སྐྱོབ་ཀི །
ནང་ན་ཟླའི་ངོ་སོ་མི་ལོན་གི །
ཁ་ཁོག་དཔུང་ཤོར་ར་ཕྱིར་ར་སོང་། །
ངའི་ཁྲ་རིང་བོའུ་ལོ་ཐོག་ཡིན། །
ཤ་དུ་བསད་གྲངས་ཀ་བླངས་མེད། །
ཤ་དུ་བསད་གྲངས་ཀ་ལེན་ན། །
ཁྱོས་ཟི་ལིང་མཁར་ར་དྲིས་ར། །
ཤ་དུ་བསད་གྲངས་ཀ་ཤེས་ཡ། །
རྭ་དུ་ཉོས་ཁེ་བས་བཤད་ལ། །
རྫ་ཁྱ་ཡག་ཤ་བོ་སྙིང་རེ་རྗེ། །
སྙིང་རྗེ་རུང་ཤ་བོས་མི་ཤེས་གི །
རྫ་ཁ་རི་བོའུ་རྫིས་བསྐོར་བཏང་ཐལ། །
སྲོག་དམར་བོ་ཐར་ལམ་མེད་ཀོ་ཀི །
ངའི་ལ་གཞས་སྲིད་པའི་སྒྲུང་ཡིན། །
རོགས་དུ་སྤྲུགས་གྲངས་ཀ་བླངས་མེད། །
རོགས་དུ་སྤྲུགས་གྲངས་ཀ་ལེན་ན། །
ཁྱོས་སྡེ་ཆེན་གྲོང་ལ་དྲིས་ར། །
ཁ་ལ་གཞས་ཁ་གྲངས་ཤེས་ཡ། །
རོགས་དུ་སྤུགས་ན་ཟླས་བཤད་ལ། །
---
ས་སྡེ་ཆེན་རོགས་ལོ་སྙིང་རེ་རྗེ། །
སྙིང་རྗེ་རུང་རོགས་ལོས་མི་ཤེས་གི ། །
གྲོང་རྩེ་ར་གླུ་བས་བསྐོར་བཏང་ཐལ། །
ཚིག་ལན་པ་ལེན་ཁོམ་མེད་ཀོ་ཀི ། །
ངའི་ལ་གཞས་ཤ་སྐྱ་དགོ་སྐྱ་ཡིན། །
ཁྱོས་ཟིན་གི་འདོད་ན་བདའ་གི་སྡོད། །
རྫ་ཁྱ་ཡག་ལྟད་མོ་སྟོན་གི་འདུག །
རྫ་བྱ་ཡག་ཉུག་ཀི་ཤ་བདའ་ཁྱོད། །
ཤ་བསད་ལེ་རྫ་མཐའ་མ་བསྐོར་གོང་། །
ཤ་ཁ་གྲངས་ཉུང་ནོ་ཅི་ཡིས་ཤེས། ། །
ཆི་འདྲ་འདྲའི་ཤ་བདའ་ལབ་རྒྱག་ཅིག །
ངའི་ལ་གཞས་སྲིད་པའི་སྒྲུང་གླུ་ཡིན། །
སྒྲུང་ཚར་གི་འདོད་ན་ལེན་གི་སྡོད། །
གྲོང་སྡེ་བར་ལྟད་མོ་སྟོན་གི་འདུག །
，
སྡེ་ཆེན་པོ་ཉུག་ཀི་བྱི་ལི་ཁྱོད། །
སྟོད་རྫ་ཁའི་ཤ་བོ་རྭ་བརྒྱད་པོ། །
420



ཁྱོའི་རྫ་ན་བོའུ་ལྗིད་འཇབ་ཀོ་ཀི །
རྭ་ཆ་བརྒྱད་རྭ་ཡི་དོན་ཆེད་ལ། །
སྲོག་དམར་ཆུང་བོའུ་ཁ་ཤོར་རྒྱུ་རེད། །
ས་སྡེ་ཆེན་བུ་མོར་ཤོད་ལ། །
ལབ་ལེན་གི་འཁྲུལ་སྣང་མ་སྐྱེས། །
ལབ་ལེན་གི་འཁྲུལ་སྣང་སྐྱེས་ན། །
ཁྱོའི་ཡན་ན་བྱི་ལི་ང་ཡོད། །
ང་རྩེ་བ་བཏུལ་གི་ལབ་ཡོད། ། །
དེའི་ཡན་ན་སྲིད་པའི་སྒྲུང་ཡོད། །
སྒྲུང་ཚར་མེད་ཡིན་ནོ་ཨེ་ཤེས། །
སྡེ་ཆེན་པོ་གྲོང་གི་རྩེ་བ་ཁྱོད། །
ཁ་ལ་ལའི་སྒྲུང་གླུ་ལེན་གོ་ཀི །
ཁ་ལ་གཞས་ལེན་གི་དོན་ཆེད་ལ། །
རོགས་མིང་ཆེན་ལ་རྒྱ་ཤོར་རྒྱུ་རེད། །
ང་རྒྱ་གར་པུ་ར་ཟེར་ནོ། །
ཐག་རིང་ཐུང་མེད་ལ་ཁྱོས་ཕོངས། །
འབེན་ཆེ་ཆུང་མེད་ལ་ངས་རྫོགས། །
བོའུ་གཟུ་མོ་ཨེ་རེད་ཁྱོས་ལྟོས། །
སྟོད་རྫ་རི་ཉུག་ཀི་བོའུ་ལྗིད། །
སྟོད་རྫ་རི་ཉུག་གེ་འགྲོ་དུས། །
བོའུ་ར་རིང་རྒྱབ་བ་འཁུར་ཡོད། །
ཤ་གསོད་རྒྱུའི་ཁས་ལེན་བྱས་ཡོད། །
རྭ་བཙོང་སའི་ཁེ་བ་བོས་ཡོད། །
ང་ཕ་བཟང་བུ་ཚ་ཟེར་ནོ། །
གླུ་རིང་ཐུང་མེད་ལ་ཁྱོས་ལོངས། །
ལན་ཡག་བཙོག་མེད་ལ་ངས་འདེབས། །
གླུ་སྲིད་པ་ཨེ་རེད་ཁྱོས་ལྟོས། །
སྡེ་ཁ་རི་ཉུག་ཀི་བུ་མོ། །
སྡེ་ཁ་རི་ཉུག་གེ་འགྲོ་དུས། །
ཁ་ལ་གཞས་ཚིག་རྐང་བསྒྲིགས་ཡོད། །
ལབ་ལེན་རྒྱུའི་ཁས་ལེན་བྱས་ཡོད། །
གྲོང་རོགས་བརྒྱ་སྡེ་ཡ་བོས་ཡོད། །
ཁྱོས་བྱ་རྒྱལ་གླག་མོར་ཤོད་ལ། །
དགུང་བསྟོད་རྒྱུའི་འཁྲུལ་སྣང་མ་སྐྱེས། །
དགུང་བསྟོད་རྒྱུའི་འཁྲུལ་སྣང་སྐྱེས་ན། །
ཁྱོའི་ཡན་ན་ཐང་དཀར་རྒོད་ཡོད། །
རྒོད་ཐང་དཀར་ཡན་ན་སྤྲིན་ཡོད། །
དེའི་ཡན་ན་ད་རུང་གནམ་ཡོད། ། །
གནམ་མཐའ་མེད་ཡིན་ནོ་ཨེ་ཤེས། །
ཡར་བལྟས་གི་དགུང་སྔོན་གནམ་ནས། །
ང་བྱ་རྒྱལ་ཐང་དཀར་རྒོད་པོ། །
བྱ་འཕུར་རེ་ནམ་འཕང་གཅོད་དུས། །
ངའི་གཤོག་སྣེ་བྲག་ག་མ་ཐུག །
ཁྱོས་ཐུག་ཐལ་ཟེར་རེ་ཨེ་གོ །
མར་བལྟས་གི་ཚོ་དྲུག་སྡེ་ནས། །
421



ང་མིང་ཆེན་རྩེ་བ་རོགས་ལོ། །
གླུ་བླངས་ངེ་སྐྱ་རེངས་སློང་དུས། །
ཚིག་གཅིག་ཀི་ལན་པ་མ་འཕྱུགས། །
ཁྱོས་འཕྱུགས་ཐལ་ཟེར་རེ་ཨེ་གོ །
ལབ་ལེན་ཡ་མེད་ཀི་མ་འདོད། །
ཁྱོའི་ལེན་རོགས་ཕ་བཟང་བུ་ཡིན། །
གྲོང་རྩེ་བའི་ལ་གཞས་སྒྲུང་ཡིན། ། །
སྒྲུང་བླངས་གི་བླངས་གི་མགུར་ཡིན། །
ཁྱོད་བུག་ག་འཇུག་རྒྱུ་ད་ཡིན། །
ང་ཐང་དཀར་རྒོད་པོ་ཟེར་ནོ། །
དགུང་ནམ་འཕང་བ ལྟད་ལེ་འཕུར་དུས། །
མགོའི་ཡར་ནང་སྤུ་གྲི་རླུང་རེད། ། །
སྒྲོ་དིང་རུས་མན་ཆད་སྤྲིན་རེད། །
ང་ཐང་དཀར་རྒོད་པོ་མིན་ནི། ། །
དགུང་ནམ་འཕང་འདི་མོ་སུས་བསྟད། །
-
ཡར་བལྟས་གི་རྒྱ་རྫོང་ནགས་ནས། །
ཁྱོད་བྱིའུ་ཆུང་འཇོལ་མོ་སྙིང་རྗེ། །
བྱ་འཕུར་གི་གཤོག་རྩལ་ཨེ་ཡོད། །
བྱ་འཕུར་གི་གཤོག་རྩལ་མེད་ན། །
རླུང་བསེར་བུའི་འཚུབ་མ་གཞུ་ཡིན། །
ཆུ་ཆར་བའི་སེར་བ་མདའ་ཡིན། །
ཁྱོད་མདའ་གཞུ་གཉིས་ཀའི་བར་ནས། །
སྒྲོ་ཡེངས་སེ་གཏོང་རྒྱུ་ད་ཡིན། །
ང་ཞང་བཟང་ཚ་མོ་ཟེར་ནོ། །
ཁ་ལ་གཞས་བླངས་ངེ་རྩེ་དུས། །
སོ་སུམ་ཅུ་ཐམ་པ་ཚིག་རེད།
ལྕེ་དར་མའི་མདུད་པ་ལབ་རེད། །
ང་ཞང་བཟང་ཚ་མོ་མིན་ནི། །
ཁ་ལ་ལ་འདི་མོ་སུས་བླངས་
མར་བལྟས་གི་སྡེ་ཆེན་གྲོང་ནས། །
ཁྱོད་རྩེ་བ་རོགས་ལོ་སྙིང་རྗེ། །
གླུ་ལེན་གི་ཡིད་ཁོག་ཨེ་ཡོད། །
གླུ་ལེན་གི་ཡིད་ཁོག་མེད་ན། །
ངའི་དོན་ཆེན་ལ་གཞས་གཞུ་ཡིན། །
ཁ་ལ་ལའི་ལབ་གླུ་མདའ་ཡིན། །
ཁྱོད་མདའ་གཞུ་གཉིས་ཀའི་བར་ནས། །
ཁྱོད་ངོ་ཚ་གཏོད་རྒྱུ་ད་རེད། །
ཁྱོད་ཐང་དཀར་རྒོད་པོ་ཟེར་ནོ། །
ཁྱོས་འཕུར་ཡ་མེད་ཀི་མ་འདོད། །
ཁྱོའི་འཕུར་ཡ་བྱ་རྒྱལ་ཁྱུང་རེད། །
བྱ་ཁྱུང་ཆེན་འཕུར་ན་རླུང་རེད། །
རླུང་བསེར་བུའི་སྤུ་གྲི་མཚོན་རེད། །
ཁྱོད་ཡང་སེ་གཏོང་རྒྱུ་ད་རེད། །
བྱ་ཐང་དཀར་རྒོད་པོ་ཟེར་ནོ། །
དགུང་བསྟོད་ཀི་ཡིད་ཁོག་ལོས་ཡོད། །
དགུང་བསྟོད་ཀི་ཡིད་ཁོང་མེད་ན། །
ཁྱོད་ཁ་འཁྱམ་བུ་མོ་ཟེར་ནོ། །
422



，
སྟོད་བྲག་དམར་བྲག་རི་ཐེམ་ནས། །
སྒོ་དིང་རུ་རླུང་ང་མི་བསྐུར། །
༤
ཁ་ལ་གཞས་བཏང་ལྷོད་མ་ཤོར། །
ཁྱོས་བཏང་ལྷོད་ཤོར་ཡོད་འདོད་ན། །
ནང་རོགས་བརྒྱར་དྲིས་ན་ལོས་ཤེས། །
ང་སྡེ་ཆེན་རྩེ་བ་ཟེར་ནོ། །
ལབ་ལེན་གི་ཡིད་ཁོག་ལོས་ཡོད། །
ལབ་ལེན་གི་ཡིད་ཁོག་མེད་ན། །
ས་སྡེ་ཆེན་རྩེ་རའི་གྲོང་ནས། །
ཚིག་སྙན་མོ་རླུང་ང་མི་བསྐུར། །
བྱ་ཐང་དཀར་ཐང་ནག་གཉིས་ཀས། །
དགུང་ཨ་སྔོན་ནམ་འཕང་བསྟོད་དུས། །
གཤོག་གཡས་གཡོན་བཏང་ལྷོད་ཤོར་ན། །
ཆ་འགྲིག་རུང་ལ་རྒྱ་ཤོར་ནི། །
དགུང་ཨ་སྔོན་དཀྱིལ་ལ་མ་དར་ནི། །
བྱ་བརྒྱ་འབུམ་མ་མ་དཔེ་ནི། །
བྱ་རྒྱལ་གླག་མོས་མ་གོ་ནི། ། །
ཁྱོད་ནམ་འཕང་བསྟད་ལེ་གང་ང་འཕུར། །
རོགས་ཁྱོད་ར་འུ་གུ་གཉིས་ཀས། །
སྐྱ་གསལ་ལེ་སྟོན་ནམ་སློང་དུས། །
ཚིག་གཅིག་ཀི་ལན་པ་འཕྱུགས་ན། །
ཆ་འགྲིག་རུང་ལ་རྒྱ་ཤོར་ནི། །
གླིང་ལྷ་སྡེ་གྲོང་ང་མ་དར་ནི། །
ཕྱི་རོགས་བརྒྱ་འབུམ་མ་མ་དཔེ་ནི། །
ནང་ཁ་ཡ་ན་ཟླས་མ་གོ་ནི། །
ལབ་སྒྲུང་གླུ་བླངས་ངེ་གང་ང་གྲགས། །
ང་གསོམ་དཀར་སྡོང་བོ་ཟེར་ནོ། །
བྱ་གང་ཡིན་འབབ་ས་མི་ཉན། །
ངའི་རྩེ་མོ་དགུང་སྔོན་གནམ་ཡིན། །
མགོ་ལོ་མ་བར་སྣང་ཁམས་ཡིན། །
- ཐབས་མེད་ལ་འབབ་རྒྱུ་ཟེར་ན། །
འབབ་ཐུབ་ཀི་ཡིད་ཁོག་ཡོད་དགོས། །
སྒྲོ་དིང་རུས་མི་ཐོར་ཁས་ལོངས། །
དེ་མིན་ན་འབབ་རྒྱུ་མ་ཟེར། །
བྱ་ཐང་དཀར་རྒོད་པོ་ཟེར་ནོ། །
དགུང་ནམ་འཕང་བསྟད་ལེ་འཕུར་དུས། །
སྒོ་དིང་རུས་བཏང་ལྷོད་མ་ཤོར། །
སྒྲོ་བཏང་ལྷོད་ཤོར་ཡོད་འདོད་ན། །
ནང་བྱ་བརྒྱར་དྲིས་ན་ལོས་ཤེས། །
ང་སྡེ་ཆེན་རྩེ་བ་ཟེར་ནོ། །
སྡེ་ཚོ་དྲུག་གླིང་ནས་རྩེ་དུས། །
ང་ཞང་བཟང་ཚ་མོ་ཟེར་ནོ། །
རོགས་གང་ཡིན་རྩེ་རོགས་མི་ཉན། །
ངའི་ལ་ལ་གེ་སར་སྒྲུང་ཡིན། །
ལབ་ལན་པ་སྲིད་པའི་མཛོད་ཡིན། །
423



ངའི་ལེན་སྲོལ་མ་རེད་འདོད་ལ། །
ཐབས་མེད་ལ་ལེན་རྒྱུ་ཟེར་ན། །
ལེན་ཐུབ་ཀི་ཡིད་ཁོག་ཡོད་དགོས། །
ཁ་ལ་ལ་མི་འཕྱུགས་ཁས་ལོངས། །
དེ་མིན་ན་ལེན་རྒྱུ་མ་ཟེར། །
ང་བྱ་རྒྱལ་གླག་མོ་ཟེར་ནོ། །
དགུང་ནམ་འཕང་བསྟད་ལེ་འཕུར་དུས། །
མགོའི་ཡན་ཆད་སྤུ་གྲི་རླུང་ཡིན། །
སྒྲོ་དིང་རུས་མན་ཆད་བྲག་ཡིན། །
ལབ་མིན་འདྲ་འཕུར་ཚུལ་དེ་ཡིན། །
བྱ་ཐང་དཀར་རྒོད་པོ་ཟེར་ནོ། །
དགུང་ནམ་འཕང་བསྟོད་ལེ་བྱང་མ་ཡིན། །
རླུང་བསེར་བུ་ངེད་གཉིས་མནའ་བཅད་ཡིན། །
ང་ཞང་བཟང་ཚ་མོ་ཟེར་ནོ། ། །
ལབ་ལ་གཞས་ལེན་གི་བྱང་མ་ཡིན། །
སྒྲུང་སྲིད་པ་ངེད་གཉིས་མནའ་བཅད་ཡིན། །
ང་ཕ་བཟང་བུ་མོ་ཟེར་ནོ། །
ཁ་བགད་ལེ་ལ་གཞས་ལེན་དུས། །
སོ་སུམ་ཅུ་ཐམ་པ་གླུ་ཡིན། །
ལྕེ་དར་མའི་མདུད་པ་སྒྲུང་ཡིན། །
ལབ་མིན་འདྲ་ལེན་ཚུལ་དེ་ཡིན། །
བྱ་ཐང་དཀར་རྒོད་པོ་ཟེར་ནོ། །
ཡར་འཕུར་ན་དགུང་སྔོན་གནམ་ཡིན། །
མར་བབས་ན་བྲག་དམར་ཐེམ་ཡིན། །
བྲག་ཐེམ་པ་བདེ་ནི་མ་རེད། །
རྒོད་གཤོག་རྩལ་ཅན་གི་ལོབས་ཕྱོགས་རེད། ། །
བྱ་གཤོག་རྩལ་མེད་ནི་ཞིག་གིས། །
དེ་འབབ་སྲོལ་མ་རེད་འདོད་ལ། །
སྟོད་རི་གསུམ་རྩེ་ཡི་གླག་མོ། །
རི་ལ་ལུང་ཉུག་རྒྱུ་མང་གི །
སྨུག་ལ་ལུང་འཐིབས་ནོ་ངན་གི །
མགོ་འཁོར་རྒྱུ་ཁྲིག་ཁྲིག་མེད་ཀི །
ས་སྡེ་ཆེན་གྲོང་གི་བུ་མོ། །
གྲོང་སྡེ་བ་འུག་རྒྱུ་མང་གི །
ང་བྱི་ལིས་སྒྲུང་གླུ་ལེན་གི །
ཁྱོད་སྤུག་རྒྱུར་ཁྲིག་ཁྲིག་མེད་ཀི །
ང་ཕ་བཟང་བུ་ཚ་ཟེར་ནོ། །
ངའི་འགྲོ་རོགས་ཕ་བཟང་བུ་མོ། །
ངའི་རྩེ་རོགས་ཞང་བཟང་ཚ་མོ། །
ཕྱི་ཕོ་སྒོ་ཡག་ནི་མ་རེད། །
བུ་རིག་པ་ཅན་གི་ལེན་སྲོལ་རེད། །
ཁ་ལ་ལ་མེད་ནི་ཞིག་གིས། །
424
བྱ་ཐང་དཀར་རྒོད་པོ་ཟེར་ནོ། །
དགུང་ནམ་འཕང་བསྟོད་སྲོལ་བཤད་ན། །
གཤོག་སྣེ་བྲག་ག་གཟིར་རེ་འཁོར། །



རླུང་བསེར་བུའི་བར་ནས་བཙུམས་མེ་འཕུར། ། ། སྐད་ཡོད་འདུག་གཅིག་ར་གཅིག་རེད། །
གཤོག་ལྷོད་རྒྱུ་ཡོད་པ་མི་འདོད་ཀི ། ། གླུ་བླངས་ངེ་སྐྱ་རེངས་བསུ་དུས། །
ལབ་བརྒྱབ་ནི་མིན་འདྲ་འདི མོ་ཡིན། ། ཚིག་ལན་པ་མེད་ནོ་ལས་རེད། །
ང་ཕ་བཟང་བུ་མོ་ཟེར་ནོ། །
ཁ་ལ་གཞས་བླངས་སྲོལ་བཤད་ན། །
ཁ་ལ་གཞས་སྡེ་ནས་འཁོར་རེ་བླངས། །
གླུ་ཡོད་མེད་གཉིས་ཀ་བདའ་ཡེ་སྤྲུགས། །
གླུ་ཚར་རྒྱུ་ཡོད་པ་མི་འདོད་ཀི །
ལབ་བརྒྱབ་ནི་མིན་འདྲ་འདི་མོ་ཡིན། ། །
ཡར་བལྟས་གི་དགུང་སྔོན་གནམ་ནས། །
སྤྲིན་དཀར་དམར་གཉིས་ཀའི་མཚམས་ནས། །
རླུང་བསེར་བུ་གཡུག་མཚམས་བཞག་མེད། །
བྱ་གཤོག་ཐོགས་བརྒྱ་ཡི་རྒྱབ་ནས། །
དགུང་བསྟད་ལེ་གཤོག་རྩ་གཉོམ་ནོ། །
ཁྱོད་གླག་མོ་མིན་པ་སུ་ཡིན། །
བྱ་གཤོག་ཐོགས་དགུང་ང་འཕུར་རུང་། །
ང་རྔོན་པའི་ལག་ན་བོའུ་ཡོད། །
སྒོ་ཡང་སེ་གཏོང་རྒྱུ་དེ་ཡིན། །
ཡར་བལྟས་གི་སྡེ་ལུང་མཐའ་ནས། །
རོགས་ཡོད་མེད་གཉིས་ཀའི་མཚམས་ནས། །
ངས་ལ་གཞས་ལན་པ་བྱིན་མེད། །
ཁྱོད་ཁ་ཡ་ན་ཟླའི་རྒྱབ་ནས། །
གླུ་མི་ཤེས་མི་ལེན་ཟེར་ནོ། །
ཁྱོད་བུ་མོ་མིན་པ་སུ་ཡིན། །
ཁྱོད་བུ་མོ་གླུ་མ་ཡིན་རུང༌། །
ང་བུ་ཚའི་ཁོག་ན་སྒྲུང་ཡོད། །
ཁ་དམ་སེ་གཏོང་རྒྱུ་དེ་ཡིན། །
བྱ་ཁུ་བྱུག་འཇོལ་མོ་གཉིས་ཀ །
ནགས་རྒྱ་རྫོང་དཀྱིལ་ནས་གྲགས་དུས། །
སྐད་སྙན་འདུག་གཅིག་ར་གཅིག་རེད། །
ནགས་ཁ་རི་བརྒྱུད་ལེ་འཕུར་དུས། ། །
བྱ་གཤོག་རྩལ་མེད་ནོ་ལས་རེད། །
ཡར་བལྟས་གི་བྲག་དམར་ཐེམ་ནས། །
བྱ་གླག་མོས་ནམ་འཕང་བསྟོད་དུས། །
ཁྱོད་བྱ་མ་བྱེའུ་ཆུང་ཞིག་གིས། །
དགུང་བསྟད་ལེ་གནམ་མ་འཕུར་གི །
རླུང་སྤུ་གྲུའི་ཁ་རྩ་དུག་ཡིན། །
སྒྲོ་ཡང་སེ་གཏོང་རྒྱུ་ལོས་ཤེས། །
རོགས་ཁྱོད་ལ་འུ་གུ་གཉིས་ཀ །
སྡེ་ཆེན་པོའི་གྲོང་ནས་རྩེ་དུས། །
མར་བལྟས་གི་སྡེ་ཆེན་གྲོང་ནས། །
གྲོང་ན་ཟླས་ལ་གཞས་ལེན་དུས། །
425



ཁྱོད་ཀླུ་མེད་བུ་ཚ་ཞིག་ཀིས། །
སྐད་བཀྱགས་གེ་ལ་གཞས་ལེན་གི །
ཁ་ལ་གཞས་ལན་པ་སྒྲུང་ཡིན། ། །
སྒྲུང་མེད་ལ་འདུག་རྒྱུ་ལོས་ཤེས། །
རྨ་ཕར་རིའི་སྟག་ལུང་ནགས་ནས། །
ཤིང་གསོམ་དཀར་སྡོང་བོ་ཁེར་སྐྱེས། །
ཤིང་རྩེ་མོ་དགུང་ང་ཟུག་དགོས། །
བྱ་ཁུ་ལོའི་འབབ་ས་ཉན་དགོས། །
ཤིང་དྲང་ཤ་ཁ་མས་འདུག་དགོས། །
.:
ང་ཐང་དཀར་རྒོད་པོ་ཟེར་ནོ། །
བྲག་ཚང་ནས་འཕུར་རེ་ལོབས་ཡོད། །
དགུང་ནམ་འཕང་བསྟད་ལེ་བྱང་ཡོད། །
ཕྱོགས་གང་ང་འཕུར་གི་རྩལ་ཡོད། །
སྨད་སྡེ་ཆེན་རྩེ་རའི་གྲོང་ནས། །
རོགས་ཆུང་ལོ་ཁ་ཚིག་ཅན་པོ། །
ཚིག་སྙན་མོ་རྗེ་བཙུན་མགུར་དགོས། །
ཁ་ལ་གཞས་སྒྲུང་གླུ་ལེན་དགོས ། །
ལབ་ལན་པ་དོན་ན་འབབ་དགོས། །
ང་ཕ་བཟང་བུ་ཚ་ཟེར་ནོ། །
སྡེ་སྟོད་སྨད་འཁོར་རེ་ལོབས་ཡོད། །
ཁ་ལ་གཞས་ལེན་ན་བྱང་ཡོད། །
གྲོང་ན་ཟླ་སྤུགས་ཀི་སྒྲུང་ཡོད། ། །
དགུང་སྔོན་པོའི་མཐོ་ཞིག་མེད་ཟེར། །
དགུང་སྔོན་པོ་མཐོ་ནོ་བདེན་ན། །
དགུང་བསྟོད་དྲ་བལྟ་གི་ང་ཡོང་། །
ང་ཐང་དཀར་རྒོད་པོ་ཟེར་ནོ། །
ལུས་དུང་དཀར་དུང་གི་རུས་པ། །
སྒྲོ་གཤོག་དྲུག་གསེར་གི་པ་ཏྲ། །
ང་ཐང་དཀར་རྒོད་ལ་མིན་པ། །
སྐྱིད་འདི་འདྲ་འཛོམས་ནོ་སུ་ཡིན། །
མ་ཁྱོད་ཚོས་ལེན་རབས་ཟེར་གི །
མ་ཁྱོད་ཚོས་ལེན་ནོ་བདེན་ན། །
ཁྱོས་ལོངས་ར་ལན་པ་ངས་འདེབས། །
ང་ཕ་བཟང་བུ་ཚ་ཟེར་ནོ། །
ཁ་ལ་གཞས་ཆུ་བོ་རྒྱུན་འདྲ། །
ལབ་ལན་པ་སྲིད་པའི་སྒྲུང་འདྲ། །
ང་ཕ་བཟང་བུ་ཚ་མིན་པ། །
ཚིག་འདི་འདྲ་འཛོམས་ནོ་སུ་ཡིན། །
རྟ་གྱོ་རྒྱ་གོམ་པ་ཅན་པོ། །
རྒྱུག་གོམ་པ་བཏང་ལྷོད་མེད་ན། །
ནང་རྟ་བརྒྱ་འཚོགས་གེ་རྒྱུག་དུས། །
རྒྱུག་གོམ་པ་འཆོལ་གི་མ་འཇོག །
རོགས་ཆུང་ལོ་ཁ་ཚིག་ཅན་པོ། །
ཁ་ལ་གཞས་ཚར་རྒྱུ་མེད་ན། །
426



གྲོང་རྩེ་བ་འཚོགས་གེ་རྩེ་དུས། །
ཁ་ལ་ལ་འ ཕྱུག་གི་མ་ ༢ ང བ །
རོགས་རྩེ་གི་རྩ་བ་ཚིག། ཡིད། །
ཚིག་དོན་ཆེན ་ ་ ་ ་ ངག་འད། །
ལབ་མེད་ན་རྩེ་ པའི་ ་ ༌༌་ མེད། ། །
རྟ་གྲོ་རིལ་གོམ་པ་ ་ཅན་ངོ༌། །
རྒྱུག་གོམ་ལག་ཡོད་ནོ་བདེན་ན། །
ཁྱོད་རྒྱུག་སའི་བྱང་ལམ་གང་ཡིན། །
རྟ་རྒྱུག་རོགས་འདོ་བ་སུ་ཡིན། །
རྨ་ཕགྲྭ་རིའི་གན་རྒྱའི་ལ་ལོ། །
ས་ན་དམར་གཞུང་ང་ཐོན་རྒྱུ་ཞིག །
ཐང་སྤང་དཀར་ཁུགས་ནས་འདུར་རྒྱུ་ན། །
ས་རྒན་རྒྱའི་ཐང་ནས་གཤིབ་རྒྱུ་ཡིན། །
，
，
སྨན་བུ་མོ་ཁ་ཚིག་ཅན་པོ། །
ཁ་ལ་གཞས་ཡོད་ནོ་པང ན་ན། །
ཁྱོད་རྩེ་སའི་སྡེ་བ་གང་ཡིན། །
ཁྱོས་རྩེ་རོགས་རྩེ་བ་སུ་ཡིན། །
ས་ཆོས་ཚའི་གཞུང་གི་རྩེ་བ་ཁྱོད། །
ས་རྐང་ཚའི་གཞུང་ང་ཁྱོན་རྒྱུ་ཞིག །
ང་རྐང་ཚའི་བུ་མོར་རྩེ་རྒྱུ་ན། །
ཁ་ལ་ལའི་སྒྲུང་གླུ་ལེན་རྒྱུ་ཡིན། །
+
ཕྱི་སྤུ་ཁ་མེད་ཚུལ་བཤད་ན། །
ང་ངོ་མས་ངོ་ཞིག་ཚ་གི །
རྒྱུག་གོམ་ལག་ངོམ་རྒྱུ་ཟེར་ན། །
རྟ་འུ་གཉིས་འདྲ་འདྲ་ལོས་ཡིན། །
ངའི་སེམས་གི་གྱི་ལིང་གྲོ་རྒྱ། །
ས་སོག་པོའི་ཡུལ་ལ་ཐོན་དུས། །
རྟ་ཆད་རག་བར་ར་རྒྱུག་རྒྱུ། །
རྒྱུག་ཡོད་མེད་དེ་དུས་བལྟ་རྒྱུ །
ཡག་མོ་སྒོ་མེད་ཚུལ་བཤད་ན། །
ང་ངོ་མས་ངོ་ཞིག་ཚ་གི །
ལབ་ལ་གཞས་ལེན་རྒྱུ་ཟེར་ན། །
རོགས་འུ་གཉིས་འདྲ་འདྲ་ལོས་ཡིན། །
ས་སྡེ་ཆེན་དཀྱིལ་གི་བུ་མོ། །
ས་ཆ་མེད་ཡུལ་ལ་ཐོན་དུས། །
གླུ་ཚར་རག་བར་ར་ལེན་རྒྱུ། །
གླུ་ཡོད་མེད་དེ་དུས་བལྟ་རྒྱུ། ། །
རྟ་རྒྱུག་ཀི་རྩ་བ་ལྕག་རེད། །
ལྕག་འཕངས་ན་སྐྱི་བསེར་རླུང་རེད། །
བང་མེད་ན་འདོ་བའི་ལས་རེད། །
ས་སོག་པོའི་ལ་ལོ་འདེད་ན། །
ཐོག་གློག་ཞགས་འདྲ་གི་བོའུ་དགོས། །
ལྷོ་གཡུ་འབྲུག་འདྲ་གི་ལྟ་དགོས། །
427



དེ་མེད་ན་འདེད་རྒྱུ་ཁྱོད་དཀའ། །
ང་བྱི་མོའི་ཁོག་ན་ལན་ཡོད་ཀི །
གླུ་ལེན་གི་ས་རི་འཐེན་ཡོད་ཀི །
ལབ་ལ་གཞས་གང་ཡོད་ལེན་ན་བལྟ། །
ཁ་ལ་ལའི་སྒྲུང་གླུ་ལེན་ན། །
རྗེ་བླ་མ་འདྲ་གི་མགུར་དགོས། །
ལབ་ལན་པ་སྲིད་པའི་སྒྲུང་དགོས། །
དེ་མེད་ན་རྩེ་ཁ་ཁྱོད་དཀའ །
རྟ་ད་རྒྱུག་ད་རྒྱུག་མ་ཟེར་དྲ། །
རྟ་མི་རྒྱུག་ཟེར་ནི་ཆེ་ཡོད། །
རྐྱང་ཁི་དཀར་རྒྱབ་ནས་རྒྱུག་གེ ། །
རྐྱང་བརྒྱ་བོ་རྫ་ཡ་བསྐྱུར་རེ། །
ང་གཅིག་གོས་རྒྱལ་ཁ་བླངས་ཐལ། །
ཁྱོད་དེ་ཡེ་རྒྱུག་ནི་ཨེ་ཡོད། །
ས་སྟོད་ཕྱོགས་རྟ་ར་ནང་གི །
ང་སྨུག་ཆུང་དྲེའུ་ཟེར་ནོ། །
རྒྱུག་གོམ་པ་སྐྱི་བསེར་རླུང་ཡིན། །
ས་འདི་ཡི་རྟ་རའི་ནང་ན། །
རྒྱུག་གོམ་པ་གཤིབ་རོགས་ཨེ་ཡོད། །
ང་ཡོད་མེད་གཉིས་ཀའི་ལན་བྱིན། །
གླུ་ད་ལོངས་ད་ལོངས་མ་ཟེར། །
གླུ་མི་ལེན་ཟེར་ནི་ཆེ་ཡོད། །
གྲོང་རྩེ་བའི་རྒྱབ་ནས་བླངས་ངེ། །
ནང་ན་ཟླ་གླུ་ཡིས་བསྟད་ལེ། །
ང་གཅིག་གོས་སྟོན་ནམ་བསླངས་ཐལ། །
ཁྱོས་དེ་ཡེ་བླངས་ནི་ཨེ་ཡོད། །
ས་སྨད་ཕྱོགས་རྩེ་ར་ནང་གི །
ང་ཕ་བཟང་བུ་ཚ་ཟེར་ནོ། །
གླུ་ལ་གཞས་གེ་སར་སྒྲུང་ཡིན། །
ས་འདི་ཡི་རྩེ་ར་ནང་ན། །
སྒྲུང་སྲིད་པ་ལེན་རོགས་ཨེ་ཡོད་། །
ང་ཡོད་མེད་གཉིས་ཀའི་ལན་བྱིན། །
ང་ཇག་རབས་བདུན་གི་ཇག་རྟ་ཡིན། །
ཇག་འཁྱེར་བཙོག་བྱས་ནོ་ལན་ཆགས་རེད། །
ང་ཚོང་རབས་བདུན་གི་ཁྱུང་དཀར་ཡིན། །
ཁལ་རྫི་འགལ་བྱས་ནོ་ལན་ཆགས་རེད། །
ཁྱོད་ར་ཁྱའི་རྒྱབ་ན་ས་ཡོད་ཀི །
ང་སྔོ་ཁྱའི་མགོ་ན་སྲབ་ཡོད་ཀི །
རྟ་རྒྱུག་ཀི་ས་རི་འཐེན་ཡོད་ཀི ། །
རྒྱུག་གོམ་པ་གང་ཡོད་གཤིབ་བ་བལྟ། །
ང་སྟོན་ནམ་བདུན་གི་གླུ་བ་ཡིན། །
ལབ་བཅོས་ལེན་བྱས་ནོ་ལན་ཆགས་རེད། །
ཁྱོད་བྱི་ལིའི་ཁ་ན་ཚིག་ཡོད་ཀི །
428



རྟ་འདོ་བ་སྲབ་གིས་མི་ཐུབ་ན། །
ངས་རྒྱ་ཟོག་ཤིང་རྟ་འདྲུད་འདྲུད་བྱེད། །
དེང་ཕྱིན་ཆད་རྒྱུག་རྒྱུ་མེད་ནི་གཏང་། །
ཁ་ལ་གཞས་ལེན་མཁན་ཁྱོད་རེད། །
ལབ་ལན་པ་ཅན་པོ་ང་ཡིན། །
ཁ་ལ་གཞས་བླངས་ངེ་མ་ཚར་ན། །
ལབ་ལན་པ་ཚར་གི་དཔེ་མེད། །
ཁྱོད་ཁ་ཁྱམ་ལབ་ཀིས་མི་ཐུབ་ན། །
ངས་སྒྲུང་གླུ་མགུར་མ་གསུང་གསུང་བྱེད། །
དེང་ཕྱིན་ཆད་ལེན་རྒྱུ་མེད་ནི་གཏང་། །
ས་སྟོད་ཕྱོགས་རྟ་རའི་ནང་ནས། །
ཁྱོད་འདོ་སིང་གྱོ་རྒྱས་བཤད་ཀི །
རྒྱུག་གོམ་པ་ང་ཡོད་ཟེར་གི །
ངས་རྟ་བརྒྱའི་སྔོན་ནས་དྲིས་ན། །
རྒྱུག་ཡོད་ནི་ལོ་རབས་མེད་ཀི ། །
ང་འདོ་སིང་གྲོ་རྒྱ་ཟེར་ནོ། །
ས་བྱང་ལམ་རིང་མོ་གཅོད་དུས། །
ཁྱོས་རང་ཁས་སྲབ་མདའ་མ་དཀྱུ། །
ཁྱོས་རང་ཁས་སྲབ་མདའ་དཀྱུས་ན། །
ས་ལྷུ་བཞིའི་རྒྱུན་ཐག་སྲ་དགོས། །
དེའི་མི་ཚད་སྐྱ་རྩལ་བདེ་དགོས། །
ས་སྨད་ཕྱོགས་རྩེ་རའི་ནང་ནས། །
ཁྱོད་ཕ་བཟང་བུ་ཚས་བཤད་ཀི །
གླུ་ལ་གཞས་ང་ཡོད་ཟེར་གི །
ངས་ན་ཟླའི་སྔོན་ནས་དྲིས་ན། །
གླུ་ལེན་ནི་ལོ་རབས་མེད་ཀི །
ང་ཕ་བཟང་བུ་ཚ་ཟེར་ནོ། །
ཁ་བགད་ལེ་སྡེ་མཐའ་སྐོར་དུས། །
ཁྱོས་རང་ཁས་ཚིག་རྔ་མ་དཀྱུ། །
ཁྱོས་རང་ཁས་ཚིག་རྔ་དཀྱུས་ན། །
ཁ་ལ་གཞས་ལན་པ་ལབ་དགོས། །
དེའི་མི་ཚད་གེ་སར་སྒྲུང་དགོས། །
ལམ་སྐྱ་མོ་ཐིག་སྐུད་འཐེན་འདྲ་ནས། །
རྟ་ཐོ་རུ་རྒྱུག་གེ་བྱང་མ་རེད། །
ས་བྱང་ལམ་རིང་མོ་གཅོད་དུས་ན། །
རྟ་ཐོ་རུར་འདང་རྒྱག་མེད་བཏང་ན། །
ལམ་སྐྱ་མོའི་ཕྱོགས་ན་སྐྱོན་མེད་ཡིན། །
ཐང་ཁ་ཞེང་ཅན་པོ་ཁྱོད་རེད། །
རྟ་བང་མྱུར་ཅན་པོ་ང་ཡིན། །
ཐང་ཁ་ཞེང་ཅན་པོ་མ་ཚར་ན། །
རྟ་རྒྱུག་གེ་ཆད་ཀི་དཔེ་མེད། །
སྡེ་ཆེན་པོ་མར་ཁུ་འཁྱིའ་འདྲ་ནས། །
མ་ཁྱོད་ཚོ་རྩེ་ཡེ་བྱང་མ་རེད། །
ནམ་སྐྱ་མོ་སངས་སེ་གཏོང་དུས་ན། །
མ་ཁྱོད་ལ་འདང་རྒྱག་མེད་བཏང་ན། །
429



ཕོ་ང་ཚོའི་ཕྱོགས་ན་སྐྱོན་མེད་ཡིན། ། །
ཁ་ལ་གཞས་བླངས་ན་བསོ་ཐོག་ཡིན། །
གྲོང་རྩེ་བ་བརྒྱ་གི་འདོད་ཐོག་ཡིན། །
རྟ་ངོ་མའི་རྒྱུག་ནོ་བདེན་ན། །
སྒ་གཅོག་རག་བར་ར་ཁྱོད་རྒྱུག །
རྡུལ་འཕྱུར་གི་བར་ར་ང་ཞོན། །
རྟ་འདོ་བ་གོམ་པ་ཅན་གིས། །
རྒྱུག་བང་རྩལ་ཁོ་ཡོད་ཟེར་གི །
ཕྱི་རྟ་བརྒྱའི་གྲུབ་བ་མ་སོང་། །
རྒྱུག་བང་རྩལ་ཡོད་འདུག་མི་ཤེས་གི །
གླུ་ངོ་མ་ལེན་ནོ་བདེན་ན། །
ནམ་ལངས་གི་བར་ར་ཁྱོས་ལོངས། །
ལན་ཚར་གི་བར་ར་ངས་ལེན། །
ང་འདོ་སིང་གྲོ་རྒྱ་བྱ་ཡིན། །
བྱ་ཡིན་ནས་གཤོག་པ་མེད་རུང་། །
སྟོད་བྱང་ལམ་རིང་མོ་གཅོད་དུས། །
བྱ་ཞིག་ག་ཁྱད་པར་ཅང་མེད། །
རོགས་ཆུང་ལོ་ཁ་ཚིག་ཅན་གིས། །
ཁ་ལ་གཞས་ཁོ་ཡོད་ཟེར་གི།།
གྲོང་རྩེ་བའི་གྲུབ་བ་མ་སོང་ན། །
ལབ་ལན་པ་ཤེས་འདུག་མི་ཤེས་གི །
ངའི་ཁ་ཡི་ལ་གཞས་སྒྲུང་ཡིན། ། །
སྒྲུང་པན་ནས་དཔེ་ཆ་མེད་རུང་། །
ནམ་སྐྱ་རེངས་བསུ་གི་ནངས་མོ། །
སྒྲུང་ཞིག་ག་ཁྱད་པར་ཅང་མེད། །
རྟ་རྒྱུག་རྒྱུ་ཟེར་ན་མཐུར་ལོངས། །
བང་གཤིབ་རྒྱུ་ཟེར་ན་ན་ལོངས། །
རྟ་བྱང་མ་ཞིག་ཀི་སྲོལ་ཡིན། །
སྲོལ་དེ་ཚོ་ཡིད་ནས་མ་བརྗེད། །
ང་འདོ་སང་གྲོ་རྒྱ་ཟེར་ནོ། །
ས་དགའ་ལྡན་རིག་ན་དགའ་ཐོག་ཡིན། །
ལམ་སྐྱ་མོར་སོང་ན་བསོ་ཐོག་ཡིན། །
བང་སྐྱི་བསེར་རླུང་གི་འདོད་ཐོག་ཡིན། །
ལབ་ལེན་རྒྱུ་ཟེར་ན་ལན་སློབས། །
གླུ་ལེན་རྒྱུ་ཟེར་ན་ཤགས་ལོངས། །
ཕོ་བྱང་མ་ཞིག་ཀི་སྲོལ་ཡིན། །
སྲོལ་དེ་ཚོ་ཡིད་ནས་མ་བརྗེད། །
སྟོད་གཡུ་ལོ་རྟ་རའི་ནང་ནས། །
ང་རྟ་ནག་གོམ་པ་རླུང་ཡིན། །
རླུང་གོམ་པ་ཅན་པོ་སུ་ཡིན། །
ཁྱོས་ཤོད་དྲ་རྒྱུག་རྟ་ཁྱོད་འཇོག །
ང་ཕ་བཟང་བུ་མོ་ཟེར་ནོ། །
ནམ་སྐྱ་རེངས་བསུ་ན་དགའ་ཐོག་ཡིན། །
430



སྨད་སྡེ་ཆེན་ཚོ་དྲུག་གྲོང་ནས། ། །
ངའི་ལ་གཞས་སྲིད་པའི་སྒྲུང་ཡིན། །
སྒྲུང་ལན་པ་ལེན་མཁན་སུ་ཡིན། །
ཁྱོས་ཤོད་དྲ་གླུ་བ་ཁྱོད་བརྩི། །
རྟ་ངོ་མ་རྒྱུག་རྒྱུ་ཡིན་ན། །
རྟ་ཆད་རག་བར་ར་ཁྱོད་རྒྱུགས། །
སྒ་ཆག་རག་བར་ར་ང་ཞོན། །
དེ་བྱས་ན་རྒྱུག་རོགས་ཨེ་ཉན། །
རྟ་མིང་ཆེན་ཨ་རིག་ར་ཁྱུ། ། །
ས་བྱང་ལམ་རིང་མོའི་མཚམས་ནས། །
རྟ་རྒྱུག་རྒྱུ་མེད་ནོ་འདི་རེད། །
སང་ཕྱིན་ཆད་རྒྱུག་ རྒྱུ་མ་ཟེར། །
རོགས་ངོ་མ་རྩེ་རྒྱུ་ཡིན་ན། ། །
ནམ་ལངས་རག་བར་ར་ཁྱོས་ལོངས། །
ལན་ཚར་རག་བར་ར་ངས་ལེན། །
དེ་བྱས་ན་ལེན་རོགས་ཨེ་ཉན། །
རོགས་མིང་ཆེན་ཕ་བཟང་བུ་ཚ། །
ནང་ན་ཟླ་རྩེ་སའི་གྲོང་ནས། །
ཁྱོད་ལེན་རྒྱུ་མེད་ནོ་འདི་རེད། །
སང་ཕྱིན་ཆད་ལེན་རྒྱུ་མ་ཟེར། །
རྟ་ར་ཁྱ་བལྟས་མདོག་མེད་དྲ། །
ས་བྱང་ལམ་གཅོད་ཀི་བྱ་ཡིན། །
བྱ་འཛིན་རྒྱུ་ཟེར་ན་འདིར་ཤོག །
མ་བུ་མོར་བལྟས་མདོག་མེད་དྲ། །
ཁ་ལ་གཞས་གེ་སར་སྒྲུང་ཡིན། །
སྒྲུང་ལེན་རྒྱུ་ཟེར་ན་འདིར་ཤོག །
རྟ་ཞོན་ནེ་སྟོད་དྲི་སྟོད་ལ་འགྲོ །
ངའི་ཞོན་རྟ་གྱི་ལིང་གྱོ་རྒྱ་འདི། །
མགོ་རྔོག་ཆུང་ནང་ནས་སྤྲིན་ཞིག་འཕྱུར། །
རྐང་སུག་བཞིའི་བར་ནས་རྡུལ་ཞིག་འཕྱུར། །
རྗེས་ཆོད་མཁན་ཡོད་ན་རྒྱལ་ཞིག་འཇོག ། །
ཁྱོད་འདོ་སིང་གྲོ་རྒྱ་ཟེར་ནོ། །
ཤ་དྲིག་ན་མེད་ཀི་ཐོག་ག །
རྒྱུག་གོམ་པ་མེད་ལ་བྱ་བཙོག་ཀི །
ས་བྱང་ལམ་གཅོད་རྒྱུ་དེ་སྡུག་ཀི །
རོགས་རྩེ་ཡེ་སྨད་དྲི་སྨད་ལ་འགྲོ ། །
ངའི་ཁོག་ཀི་སྲིད་པའི་ལ་གཞས་འདི། །
བློ་རིག་པའི་བར་ནས་ཚིག་གཅིག་བསྒྲིགས། ། །
ལྕེ་དར་མའི་དཀྱིལ་ནས་སྒྲུང་ཞིག་བཤད། །
ལན་ཁེལ་ནི་ཡོད་ན་རྒྱལ་ཞིག་འཇོག །
ཁྱོད་ཁ་ཁྱམ་བུ་ཚ་ཟེར་ནོ། །
སྐད་ཕྲ་མོ་མེད་ཀི་ཐོག་ག །
ཁ་ལ་གཞས་མེད་ལ་བྱ་བཙོག་ཀི །
ནམ་སྟོན་ནམ་སློང་རྒྱུ་དེ་སྡུག་ཀི །
431



རྒྱུག་བང་རྩལ་ཡོད་ནོ་བདེན་གི །
རྒྱལ་ལེན་གི་ཁ་ལས་མེད་ཀི །
ང་རྔོག་ཆུང་རྟེའུ་ཟེར་ནོ། །
སྟོད་གཡུ་ལུང་རྟ་རའི་ནང་ནས། །
ནམ་ཡིན་ཡང་རྒྱུག་ཀི་བསྡད་ནེ། །
ཁྱོད་ཨ་རིག་ར་ཁྱ་འགྲོགས་གེ །
རྟ་ད་ཐེངས་མིན་ན་མ་རྒྱུག །
ཁྱོད་ཁ་ཁྱམ་བྱི་ལི་ཟེར་ནོ། །
གླུ་ལེན་གི་ལེན་རབས་བཤད་ཀི །
ངས་རྩེ་དཔོན་ཀླུ་བར་དྲིས་ན། །
ཁ་ལ་ལ་ལེན་ནོ་བདེན་གི །
རྒྱལ་ལེན་གི་ཁ་ལས་མེད་ཀི །
ང་ཕ་བཟང་བུ་མོ་ཟེར་ནོ། །
ས་སྡེ་ཆེན་རྩེ་རའི་ནང་ནས། །
ནམ་ཡིན་རུང་རྩེད་ཀི་བསྡད་ནེ། །
ཁྱོད་ཁ་ཁྱམ་བྱི་ལིར་འགྲོགས་གེ །
ལབ་ད་ཐེངས་མིན་ན་མ་བླངས། །
སྟོད་སོག་པོ་ས་ཆ་ཆ་མེད་རེད། །
རྟ་གཡུ་ལོ་གཤོག་ཐོགས་བྱ་རིགས་རེད། །
ལོ་ད་ལོར་བྱང་ལམ་བཅད་བཏང་ན། །
སང་ཡང་ལོ་ལ་ལོ་འདེད་རྒྱུ་ཡིན། །
བང་དེ་དུས་གཤིབ་ན་གཤིབས་ནི་ཡིན། །
རྟ་མགྱོགས་པ་གཤོག་ཐོགས་བྱ་འཛིན། །
བོའུ་གཟུ་མོ་རྒྱ་གར་པུ་ར། །
མཚོན་རྣོན་པོ་རོང་གི་ཁྲ་རིང་། །
འདི་གསུམ་པོ་ང་དང་བཅས་པས། །
སྟོད་སོག་པོའི་ལ་ལོ་ཆ་བོ། །
ཀི་གཅིག་ཀིས་སྣ་ནས་འདེད་རྒྱུ། །
ས་སྡེ་ཆེན་སྡེ་བ་ཆ་མེད་རེད། །
ང་བྱི་ལི་གཞན་ཡོང་གླུ་བ་ཡིན། །
ལོ་ད་ལོར་རྩེ་ལམ་ཡོད་བཏང་ན། །
སང་ཡང་ལོ་སྲིད་པ་ལེན་རྒྱུ་ཡིན། །
གླུ་དེ་དུས་བླངས་ན་བླངས་ནི་ཡིན། །
ངའི་རིག་པ་ཀུན་གསལ་མེ་ལོང་། །
གཏམ་ཁ་ལྕེ་མེ་ལྕེ་རང་འབར། །
ཁ་ལ་གཞས་ཁྲོམ་ཆེན་དགུ་རྫོགས། །
འདི་གསུམ་པོ་ང་དང་བཅས་པས། །
ཁྱོད་བྱི་མོའི་ལ་གཞས་ཆ་བོ། །
ལབ་གཅིག་ཀི་སྣ་ནས་སྤྲུགས་རྒྱུ། །
ཁྱོད་འདོ་སིང་གྱོ་རྒྱ་ཟེར་ནོ། །
རྟ་རྒྱུག་ཀི་རྒྱུག་རབས་བཤད་ཀི །
ངས་རྟ་བརྒྱ་མང་པོར་དྲིས་ན། །
རྟ་གྲོ་རྒྱ་སྔོ་རྒྱ་གཉིས་ཀས། །
བང་གང་མགྱོགས་འགྲན་རྒྱུ་ཟེར་གི །
སྟོད་བྱང་ལམ་རིང་མོ་གཅོད་དུས། །
ཁ་འཐེན་ན་ལ་རྒྱ་ཤོར་ནེ། །
432



-
རོགས་ཁ་མཐུན་ཞེ་མཐུན་གཉིས་ཀས། །
ལབ་ལེན་རེས་བྱེད་རྒྱུ་ཟེར་གི །
ཞག་སྟོན་ནམ་རིང་མོ་སློང་དུས། །
ཁ་འཕྱུགས་ན་ལ་རྒྱ་ཤོར་ནེ། །
ཁྱོད་བུ་མོ་ལབ་བ་དགའ་ན། །
ང་ཕ་བཟང་བུ་ཡི་འདོད་ཡིན། །
ལན་འདེབས་ཀི་འདུག་རྒྱུ་དེ་རེད། །
རྟ་རྒྱུག་ཀི་འགྲོ་ན་རྒྱུག་གི་འགྲོ །
རྟ་རྒྱུག་ཀི་བ་ཡན་ཐང་ང་འགྲོ ། །
རྟ་གྱི་ལིང་བ་ཡན་ཐང་ན་ཡོད། །
རྟ་མིང་ཆེན་ཨ་རིག་ར་ཁྱ། །
རྟ་བང་རྩལ་ཅན་ཞིག་ཨེ་ཡིན། །
རྒྱུག་བང་རྩལ་ཅན་ཞིག་མིན་ན། །
ས་ཨ་མདོ་ཁ་ཞེང་ཆེ་ས། །
རྟ་གང་ཡིན་རྒྱུག་སའི་ས་མིན། །
རོགས་རྩེ་གི་འགྲོ་ན་རྩེ་གི་འགྲོ། །
རོགས་རྩེ་གི་སྡེ་ཆེན་གྲོང་ང་འགྲོ ། །
རོགས་གླུ་བ་སྡེ་ཆེན་གྲོང་ན་ཡོད། །
རོགས་མིང་ཆེན་ཕ་བཟང་བུ་ཚ། །
ཚིག་ལན་པ་ཅན་ཞིག་ཨེ་ཡིན། །
ཚིག་ལན་པ་ཅན་ཞིག་མིན་ན། །
ཁ་ལ་ལ་སྲིད་པའི་སྒྲུང་གླུ། །
རོགས་གང་ཡིན་རྩེ་སའི་ས་མིན། །
ང་ཟི་ལིང་ས་ཁྱ་ཟེར་ནོ། །
སྒ་ལྷུ་བཞི་ལྔགས་གིས་བརྡུངས་ཡོད། །
ཁྱོད་རྒན་རྒྱའི་གྱོ་ཁྱ་མིན་ན། །
རྟ་གང་ཡིན་ཞིག་ཀིས་མི་ཁྱག །
གླིང་གེ་སར་རྐྱང་ངེ་ཁྱོད་མིན། །
ས་ཀ་ཅུའི་བོང་བུ་ང་མིན། །
རྟ་ཐང་ནས་རྒྱུག་རྒྱུ་དེ་རེད། །
ང་ཕ་བཟང་བུ་མོ་ཟེར་ནོ། ། །
ཁ་ལའི་སྒྲུང་གླུ་བསྒྲིགས་ཡོད། །
ཁྱོད་སྲིད་པའི་རྩེ་བ་མིན་ན། །
ལབ་གང་ཡིན་ཞིག་ཀིས་མི་ཐུབ། །
གླིང་གེ་སར་སྒྲུང་དཔེ་ཁྱོད་མིན། །
ལེན་མི་ཤེས་ལྐུགས་པ་ང་མིན། །
ལབ་སྡེ་ནས་ལེན་རྒྱུ་དེ་རེད། །
ཁྱོད་ར་ཁྱ་རྒྱུག་ག་དགའ་ན། །
ང་ཆོས་ཚའི་ཇག་པའི་འདོད་ཡིན། །
རྟ་འདེད་ཀི་འདུག་རྒྱུ་དེ་རེད། །
རྐྱང་ཁི་དཀར་རི་དྭགས་འཁོར་རེད། །
དེ་ཞོན་རྒྱུ་ཟེར་ན་དཀའ་གི །
རྟ་འདོ་བ་རང་གི་ལག་རེད། །
433



ཞོན་མི་ཐུབ་ཟེར་ནོ་རྫུན་རེད། །
ཁྱོད་ངོ་ཚ་གཏད་འགྱོ་ང་གསལ། །
ཆོས་དུམ་པ་བླ་མའི་གསུང་རེད། །
གསུང་བརྗོད་རྒྱུ་ཟེར་ན་དཀའ་གི །
ཁ་ལ་གཞས་འཇིག་རྟེན་གཤོབ་རེད། །
ལེན་མི་ཤེས་ཟེར་ནོ་རྫུན་རེད། །
རྟ་འདོ་བའི་ལོ་རྒྱུས་མི་ཤེས་ན། །
རྟ་འདོ་བའི་ལོ་རྒྱུས་ངས་བཤད། །
རྟ་ཨ་རིག་ར་ཁྱའི་རྟེའུ་ཡིན། །
རྒྱུག་གོམ་པ་སྐྱི་བསེར་རླུང་ཡིན། །
རྟ་ཐང་ནས་ལུས་གི་དཔེ་མེད། །
རྟ་གྲོ་སིང་འདོ་བས་བཤད་ཀི །
ཞོན་མི་ཉན་སྒུག་ག་ཟེར་གི །
ངས་ས་ངན་རྒྱབ་བ་བསྟད་ལེ། །
རྟ་འདོ་བ་ཁ་ལོ་བཏུལ་རྒྱུ། །
རོགས་ཆུང་ལོའི་ལོ་རྒྱུས་མི་ཤེས་ན། །
རོགས་ཆུང་ལོའི་ལོ་རྒྱུས་ངས་བཤད། །
ས་སྡེ་ཆེན་གྲོང་གི་རྩེ་བ་ཡིན། །
ཁ་ལ་གཞས་སྲིད་པའི་སྒྲུང་ཡིན། །
གླུ་བླངས་ངེ་ཚར་གི་དཔེ་མེད། །
ས་སྡེ་ཆེན་བུ་མོས་བཤད་ཀི །
ལེན་མི་ཉན་སྤུགས་ག་ཟེར་གི །
ངས་ལ་གཞས་མཛོད་སྒོ་ཕྱེ་ཡེ། །
རོགས་ཆུང་བ་ཁ་ལོ་བཏུལ་རྒྱུ། །
རྐྱང་ཁི་དཀར་ཁ་ལོ་མེད་ནི་ཁྱོད། །
ངས་ད་ཐེངས་འགྲམ་ལོ་བྱེད་རྒྱུ་ཡིན། །
རྐྱང་འགྲམ་ལྕག་བླངས་ན་རྒྱུག་ནི་ཞིག །
ལྕག་ལག་ནས་རིག་ན་འབྲོ་ནི་ཞིག །
ཁྱོད་དེ་མོ་ཞིག་ཀི་གཏོང་རྒྱུ་ཡིན། །
རྟ་འདོ་བ་སྙིང་ལ་རྗེ་བོ། །
ཁྱོད་གོམ་ཆེན་གོམ་པ་ཨེ་ཡོད། །
ཁྱོད་གོམ་ཆེན་གོམ་པ་མེད་ན། །
དོའུ་ཐང་གསུམ་དམྱལ་བ་འཛད་མེད། །
རྟ་ཐང་ནས་ལུས་འགྱོ་ང་གསལ། །
སྟག་ཤ་ར་དོ་ཡ་མེད་ནི་ཁྱོད། །
ངས་ད་ཐེངས་ལེན་ཡ་བྱེད་རྒྱུ་ཡིན། །
ཁ་ལ་གཞས་གོ་ན་སྐྲག་ནི་ཞིག །
གྲོང་རྩེ་མ་རིག་ན་འགྲོ་ནི་ཞིག །
ཁྱོད་དེ་མོ་ཞིག་ཀི་གཏོང་རྒྱུ་ཡིན། །
རོགས་ཆུང་ལོ་སྙིང་ལ་རྗེ་བོ། །
ཁ་ལ་ལའི་སྒྲུང་གླུ་ཨེ་ཡོད། །
ཁ་ལ་ལའི་སྒྲུང་གླུ་མེད་ན། ། །
ལབ་ལ་ཤགས་དམྱལ་བ་འཛད་མེད། །
རྟ་འདོ་བའི་གོམ་པ་བྱ་ཡིན་ཟེར། །
434



| ཐང་ཆེན་པོར་དཔེ་ཐང་འཇོག་རྒྱུ། །
རྟ་གཤོག་ཐོགས་ཡིན་ན་རླུང་ཐོགས་ཡིན། །
དེ་མིན་ན་མིག་ག་སྟོན་རྒྱུ་རེད། །
སྨན་བུ་མོའི་ལ་གཞས་སྒྲུང་ཡིན་ཟེར། །
སྒྲུང་གཏེར་སྒྲུང་ཡིན་ན་བབ་སྒྲུང་ཡིན། །
དེ་མིན་ན་མིག་ག་སྟོན་རྒྱུ་རེད། །
ཁྱོས་ལ་གཞས་ལེན་ར་བས་ཟེར་གི །
ང་ལན་པ་ལེན་གི་ཡོང་ནེ། །
སྡེ་ཆེན་པོར་དཔེ་ཐང་འཇོག་རྒྱུ། །
ང་འདོ་སིང་གྲོ་རྒྱ་ཤེད་མེད། །
ཤེད་མེད་རུང་འདོ་བ་སྐྱོན་མེད། །
སྟོད་བྱང་ལམ་མི་ཆོད་དཔེ་མེད། །
རྟ་སྲབ་འཛིན་མེད་ནི་ཞིག་ག །
ཁྱོས་རྔོག་འཛིན་བྱེད་རྒྱུ་མ་ཟེར། །
ལུས་ཐང་ང་ད་ན་འདོད་ནི། །
ང་ཕ་བཟང་བུ་མོར་ཀླུ་མེད། །
གླུ་མེད་རུང་བུ་མོ་སྐྱོན་མེད། །
ལབ་ལན་པ་མི་ལོན་དཔེ་མེད། །
ང་འགྲན་ཡ་མེད་ནི་ཞིག་ག །
ཁྱོས་ངོ་ཡ་བྱེད་རྒྱུ་མ་ཟེར། །
ཁྱོད་མིག་ག་བསྟན་ན་འདོད་ནི། །
རྟ་རྒྱུག་ཀི་འགྲོ་ན་རྒྱུག་ཀི་འགྲོ །
རྟ་རྒྱུག་ཀི་བ་ཡན་ཐང་ང་འགྲོ ། །
རྒྱུའི་རྒྱ་མོའི་བང་རྩལ་འགྲན་ས་རེད། །
རྒྱུག་ཡོད་མེད་མིག་ཀིས་རིག་ས་རེད། །
གསེར་ལ་རི་ཡི་མགོ་ནས། །
ང་སེར་ཆུང་ཐོ་རུ་རྐྱང་རྒྱུད། །
ཁྱོད་གསེར་སྲབ་དངུལ་སྲབ་མེད་ན། །
ཁྱོས་ཐིག་ཆད་སྲབ་མདས་མི་ཐུབ། །
ལབ་ལེན་གི་འགྲོ་ན་ལེན་གི་འགྲོ །
ལབ་ལེན་གི་སྡེ་ཆེན་གྲོང་ང་འགྲོ །
བུ་བུ་མོའི་ལ་གཞས་ལེན་ས་རེད། །
ལབ་ཡོད་མེད་ན་ཡིས་གོ་ས་རེད། །
གསེར་ལ་རི་ཡི་སྡེ་ནས། །
ང་ཕ་བཟང་བུ་མོ་ཟེར་ནོ། །
ཁྱོད་སྲིད་པའི་སྒྲུང་གླུ་མེད་ན། །
ཁྱོས་ཁ་ཚིག་ཁ་བརྡས་མི་ཐུབ། །
རྟ་ར་ཁྱ་རྒྱུག་རབས་ཟེར་གི །
ང་སྒ་ཁྱ་བསྟོད་ཀི་ཡོང་ནེ། །
ང་ཇག་རབས་བདུན་གི་འདོ་བ་ཡིན། །
ཁྱོས་དབུགས་ཐེངས་གཅིག་ཀིས་རྫོགས་བཏང་ན། །
སང་ཕྱིན་ཆད་རྟ་ལུས་མི་ལེན། །
435



གཅིག་བླངས་རུང་རྟ་ཁྱུར་མི་འགྲོ །
།
ལབ་ལན་པ་ཚར་ནི་ཆེ་ཡོད། །
ང་སྟོན་ནམ་བདུན་གི་གླུ་བ་ཡིན། །
ཁྱོས་ལེན་ཐེངས་གཅིག་ཀིས་སྤུགས་བཏང་ན། །
སང་ཕྱིན་ཆད་གྲོང་ང་མི་ཡོང་། །
གཅིག་ཡོང་རུང་ལ་གཞས་མི་ལེན། །
རྟ་མིང་ཆེན་གྱི་ལིང་གྱོ་རྒྱ། །
རྟ་གྱི་ལིང་རང་གིས་བཏགས་ནི་མིན། །
ས་བྱང་ལམ་གཅོད་ཀི་བྱང་མ་ཡིན། །
རླུང་སྤུ་གྲིའི་ནང་ནས་ཐར་མ་ཡིན། །
ང་དེ་ནས་གྱི་ལིང་ཐོགས་ནི་ཡིན། ། །
རྟ་སེ་ལ་སེར་བ་འདྲ་བོ། །
ལོ་གསུམ་མ་ཇག་ག་སོང་ང་། །
ཟླ་གསུམ་མ་བྱང་ལམ་བཅད་ལ། །
ཁྱོད་དགྲ་ནག་ཇག་པ་ཐུག་རུང་། །
ལུས་འགྲོ་གི་བསམ་པ་ང་མེད། །
ས་སྡེ་ཆེན་རྩེ་བ་རོགས་ལོ། །
གྲོང་རྩེ་བ་རང་གིས་བཏགས་ནི་མིན། །
ཁ་ལ་གཞས་བླངས་ངེ་བྱང་མ་ཡིན། །
གཏམ་མི་ཁའི་ཁ་ནས་ཐར་མ་ཡིན། །
ང་དེ་ནས་རྩེ་བ་ཐོགས་ནི་ཡིན། །
ང་ཕ་བཟང་བུ་མོ་ཟེར་ནོ། །
ལོ་གསུམ་མ་ལ་གཞས་སྦྱངས་ང་། །
ཟླ་གསུམ་མ་ལན་པ་བསླབས་བ། །
ཁྱོད་སྡེ་ཆེན་རྩེ་བ་ཐུག་རུང་། །
ཚར་འགྲོ་གི་བསམ་པ་ང་མེད། །
རྟ་འདོ་བ་སྙིང་ལ་རྗེ་བོ། །
ཁྱོད་རྒྱུག་སའི་ཐང་ཞིག་ཨེ་དགོས། །
ཁྱོད་རྒྱུག་སའི་ཐང་ཞིག་དགོས་ན། །
རྟ་རྒྱུག་ས་ཨ་ཆེན་ཐང་ཡོད། ། །
བང་གཤིབ་ཡ་གྱི་ལིང་རྟ་ཡོད། །
རྟ་ར་ར་རྒྱུག་མཐའ་མེད་ན། །
ང་སྒ་ཁྱ་ཐོར་གི་དཔེ་མེད། །
རྟ་རྒྱུག་གེ་ཆད་ནོ་དཔེ་རེད། །
སྒ་ཐོར་རེ་ལུས་ནི་ཆེ་ཡོད། །
རོགས་ཆུང་ལོ་སྙིང་ལ་རྗེ་བོ། །
གླུ་ལེན་སའི་རྩེ་ར་ཨེ་དགོས། །
གླུ་ལེན་སའི་རྩེ་ར་དགོས་ན། །
གླུ་ལེན་ས་སྡེ་ཆེན་གྲོང་ཡོད། །
ལན་འདེབས་ཡ་རྩེ་བ་ང་ཡོད། །
ཁྱོས་ལ་ལ་བླངས་མཐའ་མེད་ན། །
ང་ལན་པ་ཚར་གི་དཔེ་མེད། །
ཁ་ལ་ལ་ཚར་ནོ་དཔེ་རེད། །
436
ང་ཨ་རིག་ར་ཁྱ་ཟེར་ནོ། །



སྟོད་བྱང་ལམ་བརྒྱུད་ལེ་ཐོན་དུས། །
རྒྱུག་ཨེ་ཐུབ་རེ་བ་བཟུང་ཡོད། །
རྒྱུག་ཐུབ་ན་ར་ཁྱ་དགའ་ནི། ། །
ཁྱོའི་ལ་གཞས་གེ་སར་སྒྲུང་ཡིན་ཟེར། །
སྒྲུང་ཡིན་ནོ་ངོ་མ་བདེན་ན། ། །
སྒྲུང་ལ་སྐད་ཅན་ན་སུས་ལེན། །
ང་ཞང་བཟང་ཚ་མོ་ཟེར་ནོ། །
ས་སྡེ་ཆེན་བརྒྱུད་ལེ་ཐོན་དུས། །
གླུ་ལེན་རྒྱུར་རེ་བ་བཟུང་ཡོད། །
ལེན་ཐུབ་ན་བུ་མོ་དགའ་ནི། །
ཁྱོའི་ལ་གཞས་རྗེ་བཙུན་མགུར་ཡིན་ཟེར། །
མགུར་ཡིན་ནོ་ངོ་མ་བདེན་ན། །
མགུར་ཁ་བཙོག་ཅན་པོ་སུས་འཐེན། །
ས་སྟོད་ཕྱོགས་རྟ་རའི་ནང་ནས། །
རྟ་གྱོ་རྒྱ་སྔོ་རྒྱ་གཉིས་ཀས། །
རྒྱུག་གོམ་པས་བང་རྩལ་འགྲན་དུས། །
ཕྱི་རྟ་བརྒྱས་ལྟད་མོ་བལྟས་ཡོད། །
རྒྱུག་གོམ་པ་ཁྱད་ཆོས་ཅན་པོ། །
རྟ་འུ་གཉིས་ནང་གི་སུ་རེད། །
རྟ་འདོ་བའི་རྔོག་ཆུང་ནང་ང། །
སྲུང་དར་ཚོན་སྣ་ལྔ་བཏགས་ཡོད། །
ངའི་ལྷ་དཔོན་སེར་རྒྱུའི་བོན་པོས། །
སྔགས་གསུང་ངེ་སྨོན་ལམ་བཏབ་ཡོད། །
རྟ་ཆད་འགྲོ་བསམ་པ་ང་མེད། ། །
-
ང་སྡེ་ཆེན་རྩེ་བའི་ཁ་ན། །
གོ་མ་མྱོང་ངོ་མཚར་གཏམ་ཡོད། །
གྲོང་རྩེ་དཔོན་རྩེ་བ་རོགས་ལོས། །
ཚིག་སྙན་མོའི་རྒྱན་ཆ་བཏགས་ཡོད། །
གླུ་ཚར་འགྲོ་བསམ་པ་ང་མེད། །
ས་སྡེ་ཆེན་རྩེ་རའི་ནང་ནས། །
རོགས་ཁྱོད་ར་འུ་གུ་གཉིས་ཀས། །
ཁ་ལ་གཞས་བླངས་ངེ་རྩེ་དུས། །
ནང་ན་ཟླས་ལྟད་མོ་བལྟས་ཡོད། །
ཚིག་སྙན་མོ་ཁྱད་ཆོས་ཅན་པོ། །
རོགས་འུ་གཉིས་ནང་གི་སུ་རེད། །
སྨད་ཨ་མདོ་ཡུལ་གི་མཇལ་བ་ཁྱོད། ། །
སེམས་བསམ་པའི་དད་པ་མེད་ནི་གཅིག །
རྒྱུ་ནོར་གི་འབུལ་བ་ཉུལ་ནི་གཉིས། །
ལས་སེར་སྣ་ཅན་གི་རྣམ་ཤེས་དེ། །
ངས་ཡར་ར་འདྲེན་ཐབས་མེད་བཏང་ཐལ། །
རྟ་འདོ་བའི་གོམ་པ་བྱ་ཡིན་ཟེར། །
བྱ་ཡིན་ནོ་ངོ་མ་བདེན་ན། །
བྱ་གཞུག་གློ་ཅན་ན་སུ་ཞོན། །
སྨད་སྡེ་ཆེན་གྲོང་གི་རོགས་ལོ་ཁྱོད། །
437



གླུ་ལ་གཞས་ཁ་གྲངས་ཉུང་ནི་གཅིག ། །
ངག་བདེ་མོའི་ལ་སྐད་མེད་ནི་གཉིས། ། །
ནང་ན་ཟླ་ཚོགས་སའི་རྩེ་ར་ནས། །
མཚན་སྙན་གྲགས་རྒྱས་ཐབས་མེད་བཏང་ཐལ། །
ཆོས་མེད་ན་ཕྱི་མར་མ་འགྲོ །
ཆོས་མེད་ལ་ཕྱི་མར་སོང་ན། །
ཚེ་ཕྱི་མའི་གཤིན་རྗེ་འཕྲང་ལམ། །
ཁྱོད་སོང་ན་ཐར་ལམ་མེད་ཀི །
ས་ཨ་མདོ་ཡུལ་གྱི་མཇལ་བ། །
ལྷར་མཇལ་གི་དད་པ་མེད་ན། །
ཁྱོད་སྐྱེ་བའི་སྐྱེ་བ་གཞུག་མ། །
ངས་མི་ཤེས་མཇལ་བ་ ཁྱོད་གསལ། །
ལབ་མེད་ན་གྲོང་ང་མ་འགྲོ །
ལབ་མེད་ལ་གྲོང་ང་སོང་ན། །
ཁ་ལ་གཞས་སྲིད་པའི་སྒྲུང་ཆེན། །
ཁྱོས་བླངས་ན་ཐུབ་རབས་མེད་ཀི །
ས་སྨད་ཕྱོགས་གྲོང་གི་རྩེ་བ། །
གླུ་ལེན་གི་ལན་པ་མེད་ན། ། །
རོགས་རྩེ་གི་རྩེ་བ་གཞུག་མ། ། །
ངས་མི་ཤེས་རོགས་ལོ་ཁྱོད་གསལ། །
བན་ཆོས་མེད་ཆོས་རྩོད་མ་རྒྱག །
བན་ཆོས་མེད་ཆོས་རྩོད་བརྒྱབ་ན། །
ཆོས་བཀའ་འགྱུར་བསྟན་འགྱུར་གཉིས་ཀ །
ཁྱོས་བཏོན་ནས་ཤེས་རབ་མེད་ཀི །
དེའི་མན་གི་མ་ཎི་ཡིག་དྲུག །
ཁྱོས་བཏོན་ན་དགེ་རྩ་དེ་རེད། །
སྟོད་དབུས་གཙང་བླ་མ་ཆོས་དགའ་གི ། །
ཆོས་ལོས་དགའ་དབུས་གི་བླ་མ་རེད། །
ཆོས་བཀའ་འགྱུར་དག་འདོན་བྱེད་རྒྱུ་ཞིག །
ཚེ་ཕྱི་མའི་ལམ་སྟོན་མཛད་རྒྱུ་ཞིག ། །
སྡུག་གཉིས་ཀ་ཁྱོད་ལ་མི་འཛའ་གི ། །
ཕོ་གླུ་མེད་ལ་གཞས་མ་ལེན། །
ཕོ་གླུ་མེད་ལ་གཞས་བླངས་ན། ། །
ཁ་ལ་གཞས་རྗེ་བཙུན་མགུར་མ། །
ཁྱོས་བསླབས་བེ་ཤེས་རབ་མེད་ཀི །
དེའི་མན་གི་ཁ་མཚར་ཆ་བོ། །
ཁྱོས་བླངས་ན་དགེ་རྩ་དེ་རེད། །
ས་སྡེ་ཆེན་རྩེ་བ་གླུ་དགའ་གི །
གླུ་ལོས་དགའ་གྲོང་གི་རྩེ་བ་རེད། །
གླུ་སྲིད་པ་མགོ་ནས་ལེན་རྒྱུ་ཞིག །
ལབ་སྒྲུང་གླུ་གཞུག་ག་བསྒྱུར་རྒྱུ་ཞིག །
སྡུག་གཉིས་ཀ་ཁྱོད་ལ་མི་འཛའ་གི །
ས་ཨ་མདོ་ཡུལ་གི་མཇལ་བས། །
རིན་གོང་ཆེན་མཇལ་དར་བཟུང་ཡོད། །
སྟོད་དབུས་གཙང་ཆོས་ར་ནང་ནས། །
438



ང་མཇལ་སའི་བླ་མ་སུ་ཡིན། །
ས་ཨ་མདོ་ཡུལ་གི་རྩེ་བས། །
ཚིག་དོན་ཆེན་ལ་ལ་བསྒྲིགས་ཡོད། །
ས་སྡེ་ཆེན་རྩེ་རའི་གྲོང་ནས། །
ང་རྩེ་རོགས་རྩེ་བ་སུ་ཡིན། །
སྟོད་རི་ཆེན་མགོ་ཡི་ལབ་ཙེ། །
ཁྱོས་དར་ལུང་འཐེན་སྲོལ་འགྲིག་དགོས། །
མཐོ་མི་ཉན་རླུང་གིས་གཅོད་ལ། །
དམའ་མི་ཉན་གཞི་བདག་མི་དགའ། །
ཁྱོས་དར་ལུང་མཚམས་ནས་འཐེན་ན། །
ལྷ་གནས་བདག་བཙན་པོ་འཁོར་ར། །
ཆོས་གསང་སྔགས་རལ་བ་ཅན་པོར། །
ཞེ་བསམ་པས་མཆོད་པ་ཕུལ་ལ། །
དོན་དམ་པས་དད་པ་བྱས་ན། །
ཚེ་ཕྱི་མའི་ལམ་སྣ་འདྲེན་ན། །
ས་སྡེ་ཆེན་གྲོང་གི་བུ་མོ། །
ཁ་ལ་གཞས་ལེན་སྲོལ་འགྲིག་དགོས། །
ཚིག་བཙན་པོ་བཤད་ན་བཙན་འགྲོ །
ཚིག་གཉོམ་ཆུང་བཤད་ན་འགལ་འགྲོ །
ཁྱོས་བདེན་ཚིག་དྲང་མོར་ཤོད་དྲ། །
རོགས་ཆུང་ལོ་བསམ་པ་འཁོར་ར། །
རོགས་ཆུང་ལོ་རྒྱུ་འབྲས་ཅན་པོར། །
ཞེ་བསམ་པས་རྩེ་འདོད་ཡོད་ལེ། །
དོན་དམ་པས་ཚིག་གསུམ་བཤད་ན། །
ཞེ་སྣང་བའི་ལམ་སྣ་འདྲེན་ན། ། །
སྟོད་དབུས་གཙང་ཆོས་རའི་ནང་ང་། །
ཆོས་གསུང་གི་བླ་མ་ཕེབས་ཡོད། །
ཆོས་གསུང་ཡུལ་ཡོན་བདག་སུ་ཡིན། །
སེམས་དད་པ་ཡོད་ནི་ཨེ་ཡིན། །
ས་མི་ཉག་མཆོད་རྟེན་དཀར་པོ། །
ལྷ་དཀོན་མཆོག་བྱིན་རླབས་ཞུགས་ཡོད། །
ཞྭ་ཕུད་ལེ་ཕྱག་གསུམ་འཚལ་ན། །
ཚེ་ཕྱི་མའི་སྡིག་སྒྲིབ་དག་འགྲོ །
གྲོང་སྡེ་ཆེན་རྩེ་ར་ནང་ང། ། །
གླུ་ལེན་གི་རྩེ་བ་ཐོན་ཡོད། །
གླུ་ལེན་སའི་དགའ་ལོ་སུ་ཡིན། །
ལབ་ལེན་རྒྱུ་ཡོད་ནི་ཨེ་ཡིན། །
ས་སྡེ་ཆེན་རྩེ་བ་རོགས་ལོ། །
ལས་རྒྱུ་འབྲས་སེམས་མ་བཟུང་ཡོད། །
ཁ་བགད་ལེ་ཚིག་གསུམ་བཤད་ན། །
ཚེ་འདི་ཡི་སྡིག་སྒྲིབ་དག་འགྲོ །
ཆོས་འདོན་གི་བན་ཆུང་འདང་རྒྱོབས། །
ཆོས་འདོན་ན་མགོ་རྔ་ཡོད་དགོས། །
ཆོས་བཀའ་འགྱུར་བསྟན་འགྱུར་ཤེས་དགོས། །
439



ཆོས་ཆད་ལྷག་ཤོར་ན་སྐྱོན་ཡིན། ། །
ངའི་ལ་གཞས་ཆགས་འཇོག་ཨེ་ཡོད། །
གླུ་ལེན་གི་རོགས་ལོས་འདང་རྒྱོབས། །
གླུ་ལེན་ན་ལན་པ་ཕོག་དགོས། ། །
ཀླུ་དོན་ཆེན་གསང་ཚིག་ཤེས་དགོས། །
ལབ་ལན་པ་འཕྱུག་ན་སྐྱོན་ཡིན། །
ཕ་བླ་མ་དད་འདུན་ཅན་པོ། །
ལྷ་ཡི་དམ་སྒོམ་རིམ་ཨེ་ཤེས། །
ལྷ་ཡི་དམ་སྒོམ་རིམ་མ་ཤེས་ན། ། །
ཁྱོད་ཐར་བ་ཐོབ་རྒྱུ་དཀའ་མོ་རེད། །
ཆོས་བཀའ་འགྱུར་བསྟན་འགྱུར་ནང་ན། །
ངས་མི་ཆོད་སྔགས་ཤིག་མེད་དྲ། །
ཁྱོའི་ཁ་བཏོན་དཔེ་ཆའི་ནང་ན། །
ཁྱོས་མི་ཆོད་སྔགས་ཡིག་ཡོད་ན། །
ང་ཤོད་དྲ་དག་འདོན་ངས་བྱེད། །
རོགས་ཆུང་ལོ་ཁ་ཚིག་ཅན་པོ། །
ཁ་ལ་གཞས་ལེན་སྲོལ་ཨེ་ཤེས། །
ཁ་ལ་གཞས་ལེན་སྲོལ་མི་ཤེས་ན། །
ལབ་ལན་པ་ཁིས་རྒྱུ་དཀའ་མོ་རེད། །
ཆོས་ཀུན་རིག་འདོན་གི་བན་ཆུང་ཚོ། །
ཆོས་ཀུན་རིག་འདོན་མཚམས་མི་ཤེས་ན། །
ང་དངུལ་དཀར་དྲིལ་བུའི་སྐད་ལ་ཉོན། །
བོད་གངས་ཅན་གླུ་བའི་རྒྱབ་ན། །
ངས་མ་བླངས་རྩེ་བ་མེད་དྲ། ། །
ཁྱོད་ཁ་ཁྱམ་བྱི་ལིའི་ཁ་ན། ། །
ལན་མི་ཕོག་ལ་གཞས་ཡོད་ན། །
ང་ཤོད་དྲ་ལན་པ་ངས་ལེན། ། །
ཁ་ལ་གཞས་ལེན་གི་གླུ་བ་ཚོ། །
གླུ་སྲིད་པ་ལེན་མཚམས་མི་ཤེས་ན། །
ང་ཞང་བཟང་ཚ་མོའི་ཚིག་ག་ཉོན། །
སྟོད་དབུས་གཙང་ཆོས་ར་ནང་ན། །
ངའི་ལ་གཞས་ཆགས་འཇོག་མེད་ཀི །
ཁྱོའི་ཁ་བཏོན་དཔེ་ཆའི་ནང་ན། །
ངའི་ལ་གཞས་ཆགས་འཇོག་ཨེ་ཡོད། །
ཆོས་ཀུན་རིག་བླ་མའི་གསུང་རེད། །
ཆོས་བླ་མས་གསུངས་ན་མ་གཏོགས། །
ངས་རབ་བྱུང་སྒྲུབ་རྒྱུ་བཤད་མེད། །
སྒྲུང་སྲིད་པའི་གཏམ་དཔེ་ནང་ན། །
ངའི་ལ་གཞས་ཆགས་འཇོག་མེད་ཀི །
ཁྱོའི་ཁ་ཚིག་ཁ་བརྡའི་ནང་ན། །
ཁ་ལ་གཞས་འཇིག་རྟེན་ལབ་རེད། །
བུ་བུ་མོས་ལེན་རྒྱུ་མ་གཏོགས། །
ལབ་མནའ་གི་འགྲོ་རྒྱུ་བཤད་མེད །
440



ང་དབུས་གཙང་ཡུལ་གྱི་བན་ཆུང་། །
ཆོས་ལཉྫའི་བྲིས་པ་མིན་རུང་། །
ཆོས་འདོན་གི་ཡིག་རྩ་ང་ཡོད། །
ཆོས་དག་འདོན་དགོས་ན་ངས་བྱེད། །
ལན་མ་འཕྱུགས་ཟེར་ནི་མིན་འདྲ། །
ཁ་འཕྱུགས་གེ་དགོད་ཁ་མ་སློང་། །
སྡེ་ཁ་རི་ཉུག་རྩེ་བ། །
གྲོང་རྩེ་བའི་རྩེ་དཔོན་མིན་རུང་། །
ལབ་ལེན་གྱི་ལན་པ་ང་ཡོད། །
ལན་ཕ་ཁ་སྤྲོད་སྤྲོད་ངས་བྱེད། །
སྟོད་དབུས་གཙང་ཆོས་ར་ནང་ནས། །
ཆོས་བཀའ་འགྱུར་བསྟན་འགྱུར་གཉིས་ཀ །
ལབ་བརྒྱབ་བེ་ཁྱོད་ཀྱིས་མི་ཤེས། །
ཆོས་གཞན་པ་མ་ཎི་སྐྱབས་འགྲོ ། །
འདོན་མི་ཤེས་ནི་ཞིག་སུ་ཡོད། །
སྟོད་དབུས་གཙང་ཆོས་ར་ནང་ནས། །
གཟན་སུམ་དཀྲིས་ཅན་གི་བན་ཆུང་། །
ཁྱོས་མ་ཎི་འདོན་རྒྱུ་སླ་རུང༌། །
ཚེ་ཕྱི་མ་མཁྱེན་རྒྱུ་དཀའ་གི །
ས་སྡེ་ཆེན་རྩེ་ར་ནང་ནས། །
གནའ་དེང་མའི་སྲིད་པའི་སྒྲུང་ཆེན། །
ལབ་བརྒྱབ་བེ་ཁྱོད་ཀྱིས་མི་ཤེས། །
ཁ་ལ་གཞས་ཁ་རིག་ངོ་རིག །
ལེན་མི་ཤེས་ནི་ཞིག་སུ་ཡོད། །
ས་སྡེ་ཆེན་ཚོ་དྲུག་ནང་ནས། །
ཁ་ལ་གཞས་ལེན་གི་བུ་མོ། ། །
ལབ་ལན་པ་ལེན་རྒྱུ་སླ་རུང་། །
ནམ་སྟོན་ནམ་སློང་རྒྱུ་དཀའ་གི །
ཁ་ལ་གཞས་ལབ་གླེང་བྱེད་ཀི་མེད། །
ཁ་ལ་གཞས་ལབ་གླེང་བྱེད་རྒྱུ་ན། །
ཁ་ལ་གཞས་བླངས་ངེ་སྟོད་ལ་སོང་། །
སྟོད་དབུས་གཙང་བླ་མས་གསེར་སྟེར་གི །
དེའི་མི་ཚད་ཐོག་ག་དངུལ་འཇོག་ཀི །
ངས་དེ་དུས་བླངས་ངེ་མ་ཚར་ཐལ། །
སྟོད་དབུས་གཙང་ཆོས་ར་ནང་ནས། །
ཆོས་ཀུན་རིག་མཁས་ནོ་ཁྱོད་མིན། །
སྔགས་མ་འཕྱུགས་ཟེར་ནི་མིན་འདྲ། །
ཁ་འཕྱུགས་གེ་སྒྲ་ལོག་མ་འདོན། །
ཁ་ལ་གཞས་ལབ་གླེང་བྱེད་ཀི་མེད། །
ཁ་ལ་གཞས་ལབ་གླེང་བྱེད་རྒྱུ་ན། །
ཁ་ལ་གཞས་བླངས་ངེ་སྨད་ལ་སོང་། །
སྨད་རྒྱ་ནག་རྒྱལ་པོས་གོས་སྟེར་གི །
དེའི་མི་ཚད་ཐོག་ག་དར་འཇོག་ཀི །
སྡེ་ཆེན་པོ་ཚོ་དྲུག་གླིང་ནས། །
སྒྲུང་སྲིད་པ་མཁས་ནོ་ཁྱོད་མིན། །
441



ངས་དེ་དུས་བླངས་ངེ་མ་ཚར་ཐལ། །
ས་ཨ་ཐོག་གྲོ་ཐོག་ཀླད་ཀི །
མི་མགོ་ནག་སྨན་པ་ང་ཡིན། །
རྩྭ་མེ་ཏོག་རྩི་ཏོག་འཐུས་ན། །
སྨན་བཟང་དྲུག་སྡེབ་ཁ་མི་འཕྱུག །
སྟོད་དབུས་གཙང་ཆོས་ར་ནང་ན། ། །
ཆོས་ཡུམ་ཆེན་རྔམ་ཁ་མཐོ་གི ། །
ཆོས་ཡུམ་ཆུང་གདོང་དར་ཤ་ལེ། །
ཁྱོད་འདོན་གི་ཡིག་རྩལ་ཨེ་ཡོད། །
ཁྱོད་འདོན་གི་ཡིག་རྩལ་མེད་ན། །
ཆོས་ཡུམ་ཆེན་གླེགས་ཐག་མ་གྲོལ། །
ཆོས་ཡུམ་ཆུང་འགལ་འདུལ་མ་བྱེད། །
ས་ཨ་ལུང་ཡང་ལུང་གྲོང་གི །
གྲོང་སྡེ་བའི་གླུ་མ་ང་ཡིན། །
ཀླུ་ལ་གཞས་ལན་པ་བླངས་ན། །
ཚིག་གཅིག་ཀི་མགོ་རྐང་མི་འཕྱུག །
ངའི་ལ་གཞས་གློག་དམར་མེ་ཡིན། །
ཁྱོའི་ལ་གཞས་ཐང་གི་རྩྭ་རེད། །
མེ་རྩྭ་ཡ་ཐུག་ན་ཅི་འདྲ། །
ཕོ་ང་ཚོའི་གངས་དཀར་སེམས་ན། །
ཚིག་དོན་ཆེན་ལ་གཞས་མགུར་ཡོད། །
ཚིག་དོན་ཆུང་ཁ་ཡི་ཁ་བརྡ། །
ཁྱོད་རྩེ་རྒྱུའི་སྤོབས་པ་ཨེ་ཡོད། །
ཁྱོད་རྩེ་རྒྱུའི་སྤོབས་པ་མེད་ན། །
སྡེ་ཆེན་པོ་འུར་ལ་མ་བསྐུར། ། །
ཕོ་ང་ཚོར་དཀའ་ལས་མ་གཏོད། །
ངའི་ལ་གཞས་རི་མགོའི་སྤྱང་ཡིན། །
ཁྱོའི་ལ་གཞས་གཡང་དཀར་ལུག་རེད། །
སྤྱང་ལུག་ཁྱུར་ཤོར་ན་ཅི་འདྲ། །
ས་ཨ་ཐོག་ཀླད་ཀི་མེ་ཏོག་རྩྭ། །
རྩྭ་མེ་ཏོག་འཐུ་གི་སྨན་པ་ཚོས། །
རྩྭ་མེ་ཏོག་འཐུ་རྒྱུ་མ་དཀའ་ན། །
སྨན་སྡེབ་ཁ་སྒྲིག་རྒྱུ་སླ་མོ་རེད། །
ངའི་ལ་གཞས་ལུང་གསུམ་ཝ་དམར་ཡིན། །
ཝ་ལག་པས་འཛིན་རྒྱུ་ཟེར་དུས་ན། །
ཁྱོད་གྲུ་ཁ་ཧེམ་པ་ལངས་ནི་རེད། །
ཁག་ཅི་ཡོད་བོའུ་ཞིག་མེད་ནི་རེད། །
ས་ཨ་འགྲོགས་སྡེ་ཡི་ཆུང་འདྲིས་རོགས། །
རོགས་ཡང་འགྲོགས་ཞང་བཟང་ཚ་མོ་ཡིས། །
ཁ་ལ་གཞས་ལེན་རྒྱུ་མ་དཀའ་ན། །
ལབ་ལན་པ་རྫོགས་རྒྱུ་སླ་མོ་རེད། །
ངའི་ལ་གཞས་རྗེ་བཙུན་མགུར་མ་ཡིན། །
མགུར་ལན་པ་འདེབས་རྒྱུ་ཟེར་དུས་ན། །
ཁྱོད་མགུར་གླུར་ཉན་འདོད་སྐྱེས་ནི་རེད། །
ཁག་ཅི་ཡོད་ལན་ཞིག་མེད་ནི་རེད། །
442



ངའི་ལ་གཞས་བློ་རིག་འདྲེས་མ་ཡིན། །
ལན་ཐུང་རྫོགས་མི་ཐུབ་འདོད་ཀི་མེད། །
ང་རྨ་ཆུ་སྔོན་མོ་ཞབས་མེད། །
ཞབས་མེད་རུང་རྐྱལ་རྒྱུ་ཟེར་ན། །
ཁྱོས་ཆུ་ཆེན་ཆུ་བར་བློ་དྲིས། །
ཁྱོས་ཆུ་ཆུང་ཆུ་བར་གྲོས་བྱོས། །
འཁུར་སོང་ན་འགྱོད་པ་ཁྱོད་ཡོད། །
ངའི་ལ་གཞས་གནམ་གི་སྐར་ཚོགས། །
ཁྱོས་བརྩིས་ནས་ཁ་གྲངས་ཨེ་ལོན། །
ཁྱོས་བརྩིས་ནས་ཁ་གྲངས་ལོན་ན། །
ངའི་ཁྱ་ཆེན་མིག་ཡས་ཁྱོད་སྟེར། །
ངའི་ལ་གཞས་སྲིད་པའི་སྒྲུང་ཡིན། །
སྒྲུང་སྲིད་པ་ལེན་རྒྱུ་ཟེར་ན། །
ཁྱོས་དྲིན་ཆེན་ཕ་མར་བློ་དྲིས། །
གྲོང་ཁ་ཡ་ན་ཟླར་གྲོས་བྱོས། །
ལན་ཚར་ན་འགྱོད་པ་ཁྱོད་ཡོད། །
ངའི་ལ་གཞས་ཐང་གི་མེ་ཏོག །
ཁྱོས་མེ་ཏོག་ཁ་གྲངས་ཨེ་ལོན། །
ཁྱོས་མེ་ཏོག་ཁ་གྲངས་ལོན་ན། །
ངའི་ཁྱ་ཆེན་མིག་ཡས་ཁྱོད་སྟེར། །
ཁྱོའི་ལ་གཞས་དགུང་གི་ཉི་མ། །
ནངས་སྔ་སེ་ཤར་ན་ཡག་ཀི །
ངའི་ལ་གཞས་ཚེས་གཅིག་ཚེས་རུ། །
ཚེས་བཅོ་ལྔ་མ་ཐོན་མི་ཤེས། །
ཡར་བལྟས་གི་དགུང་སྔོན་གནམ་ནས། །
དགུང་ཉི་ཟླ་ཤར་ཚུལ་ཨེ་ཤེས། །
དེ་ཤེས་ན་ལ་གཞས་ཁྱོད་ལེན། །
ཁྱོའི་ལ་གཞས་སྲིད་པའི་སྒྲུང་ཆེན། །
སྒྲུང་སྲིད་པ་བཤད་ན་ཡག་ཀི །
ངའི་ལ་གཞས་བསྐལ་པའི་ཆགས་རིམ། །
འདི་མགོ་ནས་མ་བཤད་མི་གོ །
ས་སྡེ་ཆེན་རྩེ་ར་ནང་ནས། །
རོགས་ན་ཟླའི་རྩེ་ཚུལ་ཨེ་ཤེས། །
དེ་ཤེས་ན་ལན་པ་ཁྱོད་ལེན། །
ཁྱོའི་ལ་གཞས་སྡེ་ཆེན་སྡེ་ཆུང་རེད། ། །
ངའི་ལ་གཞས་ཤ་སྐྱ་དགོ་སྐྱ་ཡིན། ། །
སྟོད་རྩ་མགོ་མི་ལོན་འདོད་ཀི་མེད། །
ང་རྨ་ཆུ་སྔོན་མོ་ཟེར་ནོ། །
ཆུ་བཞུར་རེ་ཚར་རྒྱུ་མེད་ནོ། །
ལྷ་ཨོ་རྒྱན་པད་མའི་ཁྲུས་ཡིན། །
ཚེ་བསྐལ་བ་སྟོང་གི་ཆུ་ཡིན། །
ཁྱོད་ལ་གཞས་སྲིད་པའི་སྒྲུང་གཏམ་རེད། །
ང་ཞང་བཟང་ཚ་མོ་ཟེར་ནོ། །
443



ཁ་ལ་གཞས་ཚར་རྒྱུ་མེད་ནོ། །
ལྷ་རྗེ་བཙུན་སྒྲོལ་མའི་མགུར་ཡིན། །
ཚེ་བསྐལ་བ་སྟོང་གི་གསུང་ཡིན། ། །
ཕར་བལྟས་གི་ས་ནག་ཐང་ནས། །
ངས་མི་དམའ་འབེན་ཞིག་སློང་རྒྱུ། །
མདའ་སོར་མོ་གང་ཙམ་ཤོར་དུས། །
ཁྱོད་ཨ་མཚར་མདའ་བ་མིན་ནི། །
མདའ་ཡང་མཚར་མདེའུ་སྣེ་ཟད་ནི། །
ཁྱོའི་ལ་གཞས་བྲག་རི་རང་བརྩིགས་རེད། །
ངའི་ལ་གཞས་གནམ་ལྕགས་ཐོག་རྒོད་ཡིན། །
བྲག་རང་བརྩིགས་ཐོག་ཀིས་མ་གཏོར་ན། ། །
ང་གནམ་ལྕགས་ཐོག་རྒོད་མིན་ནི་ཡིན། །
ཁྱོའི་ལ་གཞས་སྲིད་པའི་སྒྲུང་གླུ་རེད། །
ངའི་ལ་གཞས་ཚིག་གསུམ་བསྡུ་མ་ཡིན། །
ཁྱོད་གླུ་མ་བུགས་སེ་མ་བཏང་ན། །
ང་ཕ་བཟང་བུ་ཚ་མིན་ནི་ཡིན། ། །
ཁྱོད་ཞང་བཟང་ཚ་མོ་ཟེར་ནོ། །
ཚིག་ལན་པ་མགོ་རྐང་ཨེ་འགྲིག །
ཚིག་ལན་པ་མགོ་རྐང་འགྲིག་ན། །
ཡར་བལྟས་གི་སྡེ་ཆེན་གྲོང་ནས། །
ངས་སྲིད་པའི་སྒྲུང་གླུ་ལེན་རྒྱུ། །
ཁ་ཚིག་གསུམ་ལན་པ་འཕྱུག་དུས། །
ཁྱོད་ཨ་མཚར་གླུ་མ་མིན་ནི། །
ཚིག་ཡང་མཚར་ལན་པ་ཚར་ནི། །
ཁྱོས་ཉིན་ལུང་ཐང་ནས་སོ་བྱོས། །
ངས་སྲིབ་ལུང་ཐོད་ནས་བོའུ་འཛུགས། །
མདའ་སོར་མོ་ཙམ་ཞིག་ཤོར་དུས། །
ང་ཨ་མཚར་བོའུ་ལྗིད་མིན་ནི། །
དཀར་གསལ་ལེ་གངས་དཀར་དགོན་པའི། །
ཆོས་སེམས་བསྐྱེད་ཆོ་གའི་ནང་ན། །
ངའི་ལ་གཞས་ཆགས་འཇོག་ཨེ་ཡོད། །
ངའི་ལ་གཞས་ཆགས་འཇོག་ཡོད་ན། །
ཆགས་ཞོགས་ར་སེམས་བསྐྱེད་ངས་འདོན། །
ཁྱོས་ཉིན་ལུང་སྡེ་ནས་གླུ་ལོངས། ། །
ངས་སྲིབ་ལུང་གྲོང་ནས་ལན་འདེབས། །
ཚིག་གཅིག་ཀི་ལན་པ་འཕྱུག་དུས། །
ང་ཕ་བཟང་བུ་མོ་མིན་ནི། །
ཁྲ་གྱི་ལེ་སྡེ་ཆེན་གྲོང་གི ། །
ཕ་ཨ་ཁུའི་གཏམ་བཤད་ནང་ན། །
ངའི་ལ་གཞས་ཆགས་འཇོག་ཨེ་ཡོད། །
ངའི་ལ་གཞས་ཆགས་འཇོག་ཡོད་ན། །
ཆགས་ཞོགས་ར་ལན་པ་ངས་ལེན། །
ཁྱོད་སྨྱུག་མདའ་ལི་མ་ཟེར་ནོ། །
མདའ་ཡང་འཕེན་མདེའུ་སྣེ་ཨེ་ཡོད། །
མདའ་ཡང་འཕེན་མདེའུ་སྣེ་ཡོད་ན། །
-
444



ཡར་བལྟས་གི་རྒྱ་རྫོང་ནགས་ག །
སྟག་ཐིག་ལེ་ཅན་ཞིག་ཐོན་ཡོད། །
ལག་སྟ་རེ་འཛིན་གི་ནགས་འཐུ། །
ཤིང་ནགས་ནས་གཅོད་རྒྱུར་ཚོད་བཟུང་། །
དགོ་མིག་རིལ་ཞིག་ཀིས་ལབ་བ་རེ། །
ཁོ་འབྲོང་ཁྱུ་ནང་ང་ཡོང་རྒྱུ་ཟེར། །
ཟོག་དུད་འགྲོ་ཅན་ཞིག་མིན་རྒྱུ་ན། །
རྭ་གོར་མོར་ཆད་པ་རང་འབབ་རེད། །
མར་བལྟས་གི་སྡེ་ཆེན་གྲོང་ང། །
ང་མིང་ཆེན་རྩེ་བ་ཐོན་ཡོད། །
ཁྱོད་ཁ་ཁྱམ་ཞང་བཟང་ཚ་མོ། །
ལབ་ལ་གཞས་ལེན་རྒྱུར་ཚོད་བཟུང་། །
སྟག་ཤ་ར་ཞིག་ཀིས་ལབ་བ་རེ། །
ང་བུ་མོར་དོ་ཡ་བྱེད་རྒྱུ་ཟེར། ། །
རོགས་ངེད་གཉིས་ཡིན་ནོ་མིན་རྒྱུ་ན། །
ཁྱོའི་ལ་རྒྱ་རང་ང་ཤོར་རྒྱུ་རེད། །
ཁྱོའི་ལ་གཞས་སྣ་ཁའི་གངས་རེད། །
གངས་ཉི་མས་ཞུ་ནོ་ངས་ཤེས། །
ངའི་ལ་གཞས་རྨ་ཆུའི་ཆུ་ཡིན། །
ཆུ་བཞུར་རེ་མི་ཚར་ཨེ་ཤེས། །
ངས་དགོ་རྭ་འདྲ་ཞིག་བླངས་བཏང་ན། །
ཁྱོས་བཀོལ་སྤྱོད་ཐུབ་རྒྱུ་ཨེ་ཡིན་ན། །
ཁྱོའི་ཁོག་དཔུང་ཤོར་ན་ངོ་རེ་ཚ། །
ཁྱོའི་ལ་གཞས་སྲིད་པའི་སྒྲུང་རེད། །
སྒྲུང་བཤད་ལེ་ཚར་ནོ་ངས་ཤེས། །
ངའི་ལ་གཞས་རྗེ་བཙུན་མགུར་ཡིན། །
མགུར་གསུང་ངེ་མི་ཚར་ཨེ་ཤེས། །
ངས་དོན་ཆེན་གླུ་ཞིག་བླངས་བཏང་ན། །
ཁྱོས་ལན་པ་ཕོག་རྒྱུ་ཨེ་ཡིན་ན། །
ཁྱོའི་ཁོག་དཔུང་ཤོར་ན་ངོ་རེ་ཚ། །
་་་
ངའི་ལ་གཞས་རི་མགོའི་སྨུག་པ་ཡིན། །
རི་གང་མཐོ་མགོ་ནས་ཇེ་མཐུག་རེད། །
སྨུག་ལག་པས་འཛིན་འདོད་འཁྲུལ་སྣང་རེད། །
ཁྱོས་གྲུ་བཞི་ལྷུ་བཞི་ལེན་རྒྱུ་ན། །
སྒ་ལྷུ་བཞིའི་ལྷུ་ཁ་ངས་བསྒྲིགས། །
རྟ་རྐྱང་ངེ་རྒྱབ་བ་ངས་བསྟོད། །
གླིང་ལྷ་སྡེ་སྙན་ས་ངས་འབུལ། །
ངའི་ལ་གཞས་བློ་རིག་འདྲེས་མ་ཡིན། །
གླུ་བླངས་གི་བློ་རིག་ཇེ་འཛོམས་རེད། །
ཁྱོས་ཚར་གི་འཇུག་རྒྱུ་འཁྲུལ་སྣང་རེད། །
ཁྱོས་དོན་ཆེན་ལ་གཞས་ལེན་རྒྱུ་ན། །
དོན་དམ་པའི་ལན་པ་ངས་འདེབས། །
རོགས་ཆུང་ལོར་ཁ་ཚིག་ངས་བཤད། །
ནང་ན་ཟླའི་སྙན་ས་ངས་འབུལ། །
445



ཁྱོའི་ལ་གཞས་དགུང་གི་སྐར་གྲངས་རེད། །
ཁྲ་ལམ་མེར་ནམ་མཁའ་བཀང་ཐལ། །
ང་འཛམ་གླིང་ཉི་མ་ཤར་དུས་ན། ། །
ཁྲ་ལམ་མེ་སྐར་བརྒྱ་ཞོགས་ཐལ། །
ངའི་ལ་གཞས་བསྐལ་པའི་ཆགས་རིམ་རེད། །
འུ་གཉིས་ཀས་བླངས་ན་ལན་ཆགས་རེད། །
ཉན་ཤེས་ནི་ཞིག་ཀིས་ཉན་བཏང་ན། །
གང་བདེན་མིན་དབྱེ་བ་ཤེས་ནི་རེད། །
ཁྱོའི་ལ་གཞས་སྲིད་པའི་སྒྲུང་རེད། །
སྒྲུང་བཤད་ལེ་ཚར་རྒྱུ་མེད་ཐལ། །
ང་སྡེ་ཆེན་རྩེ་བ་ཐོན་ན། །
ཁ་རོག་གེ་རོགས་བརྒྱས་ཉན་ཐལ། །
ཁྱོའི་ལ་གཞས་ཤ་སྐྱ་དགོ་སྐྱ་རེད། །
ངའི་ལ་གཞས་ཁྱ་རིང་བོའུ་ལོ་ཡིན། །
འདི་གཉིས་ཀའི་གང་ཞིག་མགྱོགས་ནི་རེད། །
ངའི་ལ་གཞས་དགུང་གི་སྐར་གྲངས་ཡིན། །
ཁྱོའི་བརྩིས་ཡེ་སྐར་གྲངས་ཨེ་ལོན་གི །
ཁྱོས་བརྩིས་ཡེ་སྐར་གྲངས་ལོན་བཏང་ན། །
དུང་ཟླ་བའི་དགའ་རྟགས་ཁྱོད་སྟེར། །
ཁྱོའི་ལ་གཞས་ཁ་ཚིག་ཁ་བརྡ་རེད། །
ངའི་ལ་གཞས་སྲིད་པའི་སྒྲུང་གླུ་རེད། །
འདི་གཉིས་ཀའི་གང་ཞིག་མང་ནི་རེད། །
ངའི་ལ་གཞས་ཐང་གི་རྩི་ཤིང་ཡིན། །
ཁྱོས་བརྩིས་ཡེ་ཁ་གྲངས་ཨེ་ལོན་གི །
ཁྱོས་བརྩིས་ཡེ་ཁ་གྲངས་ལོན་བཏང་ན། །
གྲོང་རྩེ་བའི་དགའ་རྟགས་ཁྱོད་སྟེར། །
ལུག་རིམ་པ་མེད་ཀི་ནང་ང་། །
སྤྱང་བསམ་པ་མེད་ནོ་ཐོན་ཐལ། །
བལ་དཀར་པོ་ཤུལ་ནས་བསྐྱུར་རེ། །
ཤ་པགས་པའི་འཁོན་ཁ་བསླངས་ཐལ། །
གླུ་རིམ་པ་མེད་ཀི་ནང་ང་། །
རོགས་བསམ་པ་མེད་ནོ་ཐོན་ཐལ། །
ཁ་ལ་གཞས་ཤུལ་ནས་བསྐྱུར་རེ། །
སྒྲུང་སྲིད་པའི་འཁོན་ཁ་བསླངས་ཐལ། །
ཁྱོའི་ལ་གཞས་དགུང་གི་སྐར་གྲངས་རེད། །
ངའི་ལ་གཞས་ཐང་གི་རྩི་གྲངས་རེད། །
འུ་གཉིས་ཀས་བརྩིས་ན་ལན་ཆགས་རེད། །
བརྩི་ཤེས་ནི་ཞིག་ཀིས་བརྩིས་བཏང་ན། །
གང་མང་ཉུང་དབྱེ་བ་ཤེས་ནི་རེད། །
ཁྱོའི་ལ་ལ་རི་མགོའི་ལུག་ཁྱུ་རེད། །
ངའི་ལ་ལ་ཐང་གི་སྤྱང་ཀི་རེད། ། །
སྤྱང་ལུག་ཁྱུར་རྒྱུག་ན་ཇི་འདྲ་ཡིན། །
དཔེ་བཞག་གེ་བཤད་ན་འདི་མོ་རེད། །
ཁྱོའི་ལ་གཞས་སྲིད་པའི་སྒྲུང་གླུ་རེད། །
446



རོགས་ངོ་ཚ་གཏད་ན་མི་ཤེས། །
ཁྱོའི་ལ་ལ་ཐང་གི་རྩྭ་སྐྱ་རེད། །
ངའི་ལ་ལ་མེ་ལྕེ་དམར་པོ་རེད། །
མེ་རྩྭ་ཡ་ཤོར་ན་ཇི་འདྲ་རེད། །
དཔེ་བཞག་གེ་བཤད་ན་འདི་མོ་རེད། །
ང་འབྲི་ཤུག་རྩེ་བརྒྱ་ཟེར་ནོ། །
སྡོང་སྐྱེས་ས་བྲག་དམར་ཐེམ་ཡིན། །
ང་སྐྱེས་ཚད་བར་སྣང་ཁམས་ཡིན། །
བཏོག་མི་ཐུབ་དོན་མགོ་དེ་ཡིན། ། །
ངའི་གཡང་དཀར་ལུག་ཁྱུའི་ནང་ང་། །
སྤྱང་དར་མ་ཐུར་རྒྱུག་བྱས་ནས། །
ཤ་རློན་པ་རྔམ་ཟ་བྱེད་ཀྱི ། །
ཁྱོས་ད་ཐེངས་རིམ་པ་དེ་བྱོས། ། །
ངས་རྗེས་ནས་ཁྱུ་རིང་བོའུ་འཁུར། །
ལུག་འདེད་ལ་ཁྱ་ཡག་རྫར་ཡོང་། །
སྤྱང་དེ་དུས་ཤོག་ར་ང་སྒུག །
ང་ཞང་བཟང་ཚ་མོ་ཟེར་ནོ། །
ཁ་ལ་གཞས་སྲིད་པའི་སྒྲུང་ཡིན། །
ང་རྩེ་ས་སྡེ་ཆེན་གྲོང་ཡིན། །
བཏུལ་མི་ཐུབ་དོན་མགོ་དེ་ཡིན། །
ཁྱོད་རླུང་ནག་འཚུབ་མས་ཅི་འདོད། །
ཁྱོད་ངོ་ཡ་མེད་པ་ཨེ་འདོད། །
ཁྱོད་ངོ་ཡ་སྒྲོལ་མའི་སྐུ་རེད། །
སྐུ་སྲུང་འཁོར་ནང་ན་འདི་རེད། །
ངའི་གངས་དཀར་དྲན་པའི་ངོས་ལ། །
གཏམ་ཡིན་མིན་བཅོ་བརྒྱད་བཤད་ལེ། །
ཚིག་ལན་པ་ཐུང་རྫོགས་བྱེད་ཀི །
ཁྱོས་ད་ཐེངས་རིམ་པ་དེ་བྱོས། །
ངས་རྗེས་ནས་མགུར་མའི་གླུ་ཁྲིད། །
གླུ་ལེན་ན་ཁྲོམ་ཚོགས་གྲལ་འགྲོ ། །
སྡེ་ཆེན་པོ་གྲོང་ནས་ང་སྒུག །
ཁྱོད་ཁ་ཁྱམ་བུ་ཡིས་ཅི་འདོད། །
ཁྱོད་ངོ་ཡ་མེད་པ་ཨེ་འདོད། ། །
ཁྱོའི་ངོ་ཡ་སྲིད་པའི་སྒྲུང་རེད། །
སྒྲུང་ལེན་གི་ཡོད་ནོ་འདི་རེད། །
དོ་འཐེན་འདོད་ཚང་མ་འདིར་ཤོག །
ངའི་སྐེ་རགས་མདུད་པ་དོ་ཡིན། །
གློ་ནད་ཀྱིས་བཟུང་ན་མི་ཤེས། །
ཡར་བལྟས་གི་དགུང་སྔོན་གནམ་ནས། །
ཁྱོད་དལ་མོའི་འབྲུག་ཅིག་གྲགས་ཀི །
དེའི་ཚོད་ཀི་ཆར་ཞིག་འབབ་ཀི །
སྐྲག་དགོས་ནིའི་འབྲུག་ཅིག་མ་རེད། །
ལབ་ལེན་འདོད་ཚང་མ་འདིར་ཤོག །
ངའི་གངས་དཀར་ལྷ་ཁང་ལབ་ཡིན། །
447



མར་བལྟས་གི་སྡེ་ཆེན་གྲོང་ནས། །
ཁྱོས་དལ་མོའི་གླུ་ཞིག་ལེན་གི ། །
དེའི་ཚོད་ཀྱི་ལན་པ་འདེབས་ཀི །
སྐྲག་དགོས་ནིའི་རོགས་ཤིག་མ་རེད། །
ས་ཨ་མདོ་རྩེ་བར་ཤོད་ལ། །
ཁྱོད་སྡེ་ཆེན་གྲོང་ང་འགྲོ་ན། །
གླུ་བླངས་ངེ་ལ་གཞས་ཚར་དུས། །
ཁྱོའི་རོགས་ག་གླུ་བ་སུ་ཞུ། །
སྤྲིན་ནག་པོ་ཆར་གི་རྫོང་རེད། །
འབྲུག་སྔོན་མོ་འདུག་སའི་གཞི་རེད། །
ལཱ་མེད་ན་བང་རྒྱུའི་རྟགས་རེད། །
བོའུ་ཁྲ་རིང་ཡག་བཞིན་ཅན་པོ། །
ཁྱོས་མདའ་བརྒྱ་འཕངས་ནི་མི་ཚད། །
མདའ་ཆིག་སྟོང་འཕེན་ན་ཁྱོས་ལྟོས། །
མདའ་ལི་མར་སེར་སྣ་མེད་ན། །
ལྕགས་ནག་པོ་ཟད་འགྲོ་མ་འདོད། །
ང་རྩེ་བ་ལབ་ཀི་མཛོད་རེད། །
ངག་སྙན་མོ་ལབ་ཀི་ལམ་རེད། །
གླུ་མེད་ན་སྤུག་རྒྱུའི་རྟགས་རེད། །
ང་འབྲུ་ཤུག་རྩེ་བརྒྱ་ཟེར་ནོ། །
ངའི་སྐྱེས་ཚད་ཨ་སྔོན་གནམ་ཡིན། །
ངའི་ཁྱབ་ཚད་བར་སྣང་ཁམས་ཡིན། །
ང་འབྲུ་ཤུག་སྐྱེས་སྲོལ་འདི་ཡིན། །
སྨན་བུ་མོ་ཡག་བཞིན་ཅན་པོ། །
ཁྱོད་རོགས་བརྒྱ་རྩེ་ནི་མི་ཚད། །
ཁྱོད་སྟོང་རྩེ་བྱེད་ན་ཁྱོས་ལྟོས། །
སྐད་ཕྲ་མོར་སེར་སྣ་མེད་ན། །
ཁ་ལ་ལ་ཚར་འགྲོ་མ་འདོད། །
ང་ཕ་བཟང་བུ་ཚ་ཟེར་ནོ། །
གླུ་ལེན་ཚད་སྡེ་ཆེན་གྲོང་ཡིན། །
མིང་གྲགས་ཚད་འཛམ་བུ་གླིང་ཡིན། །
ང་རྩེ་བས་ལེན་སྲོལ་འདི་ཡིན། །
ཁྱོད་འདོ་བར་རྒྱུག་ཡུན་མེད་ན། །
ང་གྱོ་རྒྱར་ཞོགས་འདྲོག་མ་སློང་། །
མཚོ་སྔོན་པོ་གཞུང་ནས་མ་རྒྱུག །
ས་ཨ་མདོའི་མཇལ་བར་ཤོད་ལ། །
ཁྱོད་དབུས་གཙང་ཡུལ་ལ་འགྲོ་ན། །
ལྷ་མ་མཇལ་ལམ་ནས་ལུས་ན། །
ཁྱོའི་སྔས་མགོ་བླ་མར་སུ་ཞུ། །
ཁྱོད་ལ་གཞས་ལན་པ་མེད་ན། །
ང་བྱི་མོར་རྩེད་མཚར་མ་བྱེད། །
སྡེ་གཡུ་ལུང་ཁུག་ནས་མ་ལེན། །
ཁྱོད་བྱ་རྒྱལ་གླག་མོ་ཟེར་ནོ། །
448



རོགས་སྡེ་ནས་རྩེ་ན་འདུག་ཀི །
དགུང་སྟོད་རྒྱུ་ཡིད་ཁོག་ཨེ་ཡོད། །
དགུང་སྟོད་རྒྱུ་ཡིད་ཁོག་མེད་ན། །
ཁྱོའི་གཤོག་སྣེ་དྲི་ཞིག་མཐོ་ཐལ། །
ཁྱོད་ཕ་བཟང་བུ་ཚ་ཟེར་ནོ། །
ཁ་ལ་གཞས་ཁོག་ན་ཨེ་ཡོད། །
ཁ་ལ་གཞས་ཁོག་ན་མེད་ན། །
ཁྱོའི་ལེན་མགོ་དྲི་ཞིག་མཐོ་ཐལ། །
ང་འདོ་བ་གྱོ་རྒྱ་ཟེར་ནོ། །
རྟ་ཁ་ཆུང་ཚད་ན་མེད་ཀི །
རྟ་ཁ་ཆུང་ཚད་ན་ཡོད་དུས། །
སྟོད་དབུས་གཙང་ཡུལ་ནས་རྒྱུག་ན། །
རྡུལ་ཨ་མདོའི་ཕྱོགས་ནས་འཕྱུར་ར། །
དུས་དེང་སང་རྒྱུག་རོགས་མེད་ན། །
རྟ་རྒྱུག་ཚུལ་བཤད་ན་ལབ་རེད། །
-
1
ཁྱོད་སྟོད་ལ་ཤུ་བདར་འགྲོ་དུས། །
ཁྱོས་ཉིན་ནས་ཡུ་མོ་དུ་བཟུང་། །
ཁྱོས་སྲིབ་ནས་ཤ་བོ་དུ་བསད། །
དུ་བསད་ཀི་ལོ་རྒྱུས་མེད་ན། །
ལབ་དེ་འདྲ་རྒྱག་ཀི་མ་འདུག ། །
ང་ཕ་བཟང་བུ་ཚ་ཟེར་ནོ། །
ལོ་བཅོ་ལྔའི་ཚད་ན་མེད་ཀི ། །
ལོ་བཅོ་ལྔའི་ཚད་ན་ཡོད་དུས། །
ས་སྡེ་ཆེན་གྲོང་ནས་རྩེ་ན། ། །
གཏམ་མི་ཁ་གླིང་ང་གྲགས་ག །
དུས་དེང་སང་རྩེ་རོགས་མེད་ན། །
རོགས་རྩེ་ཚུལ་བཤད་ན་ལབ་རེད། །
-
ཁྱོད་སྨད་ལ་རྩེ་གི་འགྲོ་དུས། །
ཁྱོས་ལ་གཞས་ཉིན་མཚན་དུ་བླངས། །
ཁྱོའི་ལ་གཞས་སྡེ་བ་དུར་གྲགས། །
དུ་གྲགས་ཀི་ལོ་རྒྱུས་མེད་ན། །
ལབ་དེ་འདྲ་རྒྱག་ཀི་མ་འདུག །
བྱ་ཁུ་ལོ་སྙིང་ལ་རྗེ་བོ། །
བྱ་གསུང་སྙན་ཅན་ཞིག་ཡིན་ནོ། །
བཤད་མི་དགོས་བྱ་བརྒྱས་གོ་ཡོད། །
བྱ་གཤོག་རྩལ་ཅན་ཞིག་མིན་ནོ། །
འཕུར་མི་དགོས་བྱ་བརྒྱས་རིག་ཡོད། །
ཁྱོད་བྱ་རྒྱལ་གླག་མོ་ཟེར་ནོ། །
དགུང་ནམ་འཕང་བསྟོད་རབ་ཟེར་གི །
རླུང་སྔོན་ནས་གཡུགས་ན་འདུག་ཀི ། །
ཁྱོད་ཞང་བཟང་ཚ་མོ་ཟེར་ནོ། །
ཁ་ལ་གཞས་མང་རབ་བཤད་ཀི །
མ་བུ་མོ་སྙིང་ལ་རྗེ་བོ། །
སྐད་གླིང་བུ་འདྲ་ཞིག་ཡོད་ནོ། །
བཤད་མི་དགོས་རོགས་བརྒྱས་གོ་ཡོད། །
449



ཁ་ལ་གཞས་ལེན་རྒྱུ་མེད་ནོ། །
བཤད་མི་དགོས་རོགས་བརྒྱས་རིག་ཡོད། །
བསླབས་ནི་མ་རེད་ལོབས་ནི་རེད། །
ལོབས་ཀྱི་ལ་གཞས་ཚར་མེད་ཡིན། །
སྟོད་གངས་དཀར་གངས་རིའི་མཐའ་ན། །
སྒར་ཆེ་ཆུང་གཉིས་ཀ་ཡོད་རུང་། །
དུང་ཆ་འབུད་མེད་ན་སྡུག་རེད། ། །
སྨད་ཨ་མདོ་ཟབ་མོ་ནགས་ནས། །
སྟག་དར་མ་ཁེར་འགྲོ་བྱེད་ཀི །
ཕོ་སྙིང་སྟོབས་ཅན་ཞིག་མིན་ན། །
སྟག་ཐོང་འཛིན་བྱེད་རྒྱུ་དཀའ་གི །
ས་སྡེ་ཆེན་སྡེ་བའི་དཀྱིལ་ན། །
བུ་བུ་མོ་གཉིས་ཀ་ཡོད་རུང་། །
ཁ་ལ་གཞས་མེད་ན་སྡུག་རེད། །
ནང་ན་ཟླ་མང་བོའི་རྒྱབ་ནས། །
མ་བུ་མོས་ལ་གཞས་ལེན་གི །
ཕོ་རིག་པ་ཅན་ཞིག་མིན་ན། །
ལན་ལོན་པ་སློག་རྒྱུ་དཀའ་གི །
དགུང་ཆུ་སྤྲིན་མཐའ་ནས་འཐིབས་འཐིབས་
བ། །
འབྲུག་གྲགས་གེ་ཆར་ཞིག་མ་བབས་ན། །
དགུང་ཨ་སྔོན་མཐའ་ནས་ངོ་རེ་ཚ། །
ལྷ་སྡེ་བརྒྱད་འཁོར་ར་ཆི་ཟིག་བཤད། །
ཁྱོད་རྟ་བོ་བང་རྩལ་མགྱོགས་རུང་། །
ངའི་ས་ཆའི་རྒྱུན་བུ་ལྕགས་ཡིན། །
ལྕགས་ནག་པོ་ཆད་རྒྱུའི་དཔེ་མེད། །
སྨད་སྡེ་ཆེན་དཀྱིལ་ནས་འཚོགས་འཚོགས་ག །
རོགས་རྩེ་ཡེ་ལ་གཞས་མ་བླངས་ན། །
སྡེ་ཆེན་པོ་དཀྱིལ་ནས་ངོ་རེ་ཚ། །
ནང་ཁ་ཡ་ན་ཟླ་ཆི་ཟིག་བཤད། །
ཁྱོད་ལ་གཞས་ལ་ཤགས་མང་རུང། །
ངའི་ལ་གཞས་སྲིད་པའི་སྒྲུང་ཡིན། །
སྒྲུང་བཤད་ལེ་ཚར་རྒྱུའི་དཔེ་མེད། །
ང་རྒྱ་སྟག་དམར་བོའི་ཐིག་ལེ་འདི། །
ཕབ་ནི་མ་རེད་བབ་ནི་རེད། །
བབ་ཀི་ཐིག་ལེ་སྣོག་མེད་ཡིན། །
དགུང་ཨ་སྔོན་དཀྱིལ་ན་སྐར་ཆེན་ཞིག །
ས་དོག་མོའི་དཀྱིལ་ན་མེ་ཏོག་ཅིག ། །
གཅིག་ངོ་གཅིག་ཀིས་མི་ཤེས་གི །
འདི་གཅིག་ངོ་གཅིག་གིས་མི་ཤེས་རུང་། །
ཆར་ཟིལ་མ་འབབ་འདོད་གཅིག་རེད། །
ང་ཕ་བཟང་བུ་ཚའི་ལ་གཞས་འདི། །
450



རྒྱན་དེ་གསུམ་འཛོམས་གི་ན་ཟླའི་རོགས། །
ཁ་ལ་གཞས་འབྲེལ་ཞིག་ཞོགས་ག་སོང་། །
སྡེ་ཆེན་པོ་དཀྱིལ་ན་བུ་མོ་ཞིག །
སྡེ་ལ་ལུང་མཐའ་ན་བུ་ཚ་ཞིག ། །
གཅིག་ངོ་གཅིག་གིས་མི་ཤེས་གི །
འདི་གཅིག་ངོ་གཅིག་ཀིས་མི་ཤེས་རུང་། །
ཁ་ལ་ལ་ལེན་འདོད་གཅིག་རེད། །
ང་གྱི་ལིང་གྱོ་རྒྱ་ཟེར་ནོ། །
ས་མ་སོང་ས་ཞིག་མེད་དྲ། །
ས་མ་སོང་ས་ཞིག་ཡོན་ནོ། །
ས་གླིང་དཀར་སྟོད་ལ་མ་སོང། །
སྨད་རྒྱ་ནག་གོས་ཆེན་བཏིངས་འདྲ་རེད། ། །
གོས་དམར་བོ་གློག་དམར་འཁྱུག་འདྲ་རེད། །
དངུལ་སྒོར་མོ་ཁྱེར་ར་ཉོ་གི་འགྲོ །
རིན་ལྷག་པ་ཤོར་རུང་འགྱོད་པ་མེད། །
ང་ཕ་བཟང་བུ་ཚ་ཟེར་ནོ། །
རོགས་མ་རྩེ་ས་ཞིག་མེད་དྲ། །
རོགས་མ་རྩེ་ས་ཞིག་ཡོད་ནོ། །
སྡེ་ཆེན་པོ་དུང་རྐང་བསྒྲིགས་འདྲ་རེད། །
རོགས་ན་ཟླ་དུང་དཀར་བུས་འདྲ་རེད། །
ཁ་ལ་གཞས་ལེན་ན་རྩེ་གི་འགྲོ །
གཏམ་མི་ཁ་འཁོར་རུང་འགྱོད་པ་མེད། །
ང་ཐང་དཀར་རྒོད་པོ་ཟེར་ནོ། །
གཅིག་འཕུར་རེ་ནམ་འཕང་བཅད་ན། །
དགུང་ཉི་ཟླ་ཟེར་ན་ལབ་རེད། །
སྤྲིན་དཀར་པོ་འོག་ནས་བསྐྱུར་ར། །
དགུང་ཨ་སྔོན་དཀྱིལ་གི་ལྗང་ལོ་འབྲུག །
ཁྱོའི་ཁ་ན་དམར་བོ་གློག་ཀིས་བརྒྱན། ། །
ཁྱོའི་རྒྱབ་བ་དཀར་བོ་སྤྲིན་གིས་བརྒྱན། །
ཁྱོའི་གཞུག་ག་དལ་མོ་ཆར་གིས་བརྒྱན། །
རྒྱན་དེ་གསུམ་འཛོམས་གི་ཕོ་ཆུང་འབྲུག །
ཆར་ཟིལ་མའི་འབྲེལ་ཞིག་ཞོགས་ག་སོང་། །
ང་ཕ་བཟང་བུ་ཚ་ཟེར་ནོ། །
གཅིག་རྩེ་ཡེ་ལ་གཞས་བླངས་ན། །
ལོ་གཅིག་ག་ཟེར་ན་ལབ་རེད། །
ཟླ་གཅིག་ག་ལ་གཞས་མི་ཚར། །
སྡེ་ཆེན་པོ་དཀྱིལ་གི་ན་ཟླའི་རོགས། །
ཁྱོའི་མགོ་ལ་ཟི་ལིང་ཝ་མོས་བརྒྱན། ། །
ཁྱོའི་ཁ་ལ་སྙན་མོ་ཚིག་གིས་བརྒྱན། །།
ཁྱོའི་རྒྱབ་བ་ཨ་འཇམ་ཚ་རུས་བརྒྱན། །
ཁྱོད་གསོམ་དཀར་སྡོང་བོ་ཟེར་ནོ། །
ཤིང་ལོ་མ་མང་རབ་བཤད་ཀི །
ང་རྒྱ་བྱ་ཁུ་ལོ་ཟེར་ནོ། །
ཁྱོའི་ལོ་མ་བལྟ་གི་ཡོང་ནི། །
451



གོས་སྟེང་འོག་བདུན་གི་ལཱ་ཡོད། ། །
ལུས་ཆར་གིས་བངས་ན་ལས་རེད། །
ཁྱོད་སྡེ་ཆེན་བུ་མོ་ཟེར་ནོ། །
ཁ་ལ་གཞས་མང་རབ་བཤད་ཀི །
ང་ཕ་བཟང་བུ་ཚ་ཟེར་ནོ། །
ཁྱོའི་ལ་གཞས་ཉན་གི་ཡོང་ནི། །
རོགས་ན་ཟླའི་གྲུབ་ནས་རྩེ་དུས། །
ཁ་ལ་གཞས་ལེན་ན་ལོངས་ར། ། །
མཚན་བདུན་ན་ལེན་རྒྱུའི་ལབ་ཡོད། །
ལབ་བླངས་ངེ་ཚར་ན་ལས་རེད། །
དགུང་ཨ་སྔོན་སྤྲིན་དཀར་ནང་ནས། །
ཆར་ཟིལ་མ་དལ་འབབ་བྱེད་དགོས། །
ཆར་དལ་འབབ་བྱས་ན་མི་ཚར། །
བྱ་ཁུ་ལོ་སེམས་གི་འདོད་ཡིན། །
རོགས་ན་ཟླ་རྩེ་སའི་སྡེ་ནས། །
ཁ་ལ་གཞས་དལ་ལེན་བྱེད་དགོས། །
གཞས་དལ་ལེན་བྱས་ན་མི་ཚར། །
གྲོང་རོགས་བརྒྱ་མང་པོའི་འདོད་ཡིན། །
རི་ཡར་ངོས་མཐོ་ར་མར་ངོས་དམའ། །
རི་ཡར་ངོས་དྲི་ཞིག་མ་མཐོ་ན། །
དབྱར་གསུམ་མ་ཆར་ཆུ་མི་འབབ་ཀི །
རི་མར་ངོས་དྲི་ཞིག་མ་དམའ་ན། །
ཞིང་ལོ་ཡག་སྙེ་མ་མི་འཁྲུངས་གི །
ཁ་ལ་གཞས་ངོ་མས་ཨེ་ལེན། །
ཁ་ལ་གཞས་ངོ་མས་ལེན་ན། །
ངའི་ལ་གཞས་ཆུ་ཆེན་རབ་ཡིན། །
རབ་རེ་རེར་སོང་ན་རླབས་ཡོད། །
ངའི་ཚིག་མགོ་མཐོ་ར་ཚིག་གཏིང་དམའ། །
ཚིག་མགོ་དྲི་ཞིག་མ་མཐོ་ན། །
རོགས་ན་ཟླ་ལམ་མ་མི་ལངས་གི །
ངའི་ཚིག་རྟིང་དྲི་ཞིག་མ་དམའ་ན། །
མ་ཁྱོད་ཚོས་ཚིག་ལན་མི་ཕོག་ཀི །
ཁ་ལ་གཞས་ངོ་མས་ཨེ་ལེན། །
ཁ་ལ་གཞས་ངོ་མས་ལེན་ན། །
ངའི་ལ་གཞས་སྲིད་པའི་སྒྲུང་ཡིན། །
སྒྲུང་རེ་རེ་ནང་ན་སྒྲུང་ཡོད། །
དགུང་ཨ་སྔོན་གསེར་གི་འཁོར་ལོ་རེད། །
གསེར་འཁོར་ལོ་ཡག་ཀི་གོང་ཁ་ན། །
འབྲུག་ཕོ་ཆུང་རྒོད་པོ་མཐུར་མེད་རེད། །
གནའ་དེང་མ་འབྲུག་སྒྲ་མ་ཆད་ཐལ། །
དུས་དེང་སང་ཆད་འགྲོ་མི་འདོད་ཀི །
སྨག་ལ་ལོང་མཐའ་ནས་འཐིབས་དུས། །
ཆར་ཟིལ་མ་འབབ་ན་བོབས་ར། །
སྡེ་ཆེན་པོ་གསེར་གི་འཁོར་ལོ་རེད། །
452



-
-
-
གསེར་འཁོར་ལོ་ཡག་ཀི་གོང་ཁ་ན། །
ངའི་ལ་གཞས་འཁོར་ལོ་རང་འཁོར་རེད། །
གནའ་དེང་མ་ལ་གཞས་མ་ཚར་ཐལ། ། །
དུས་དེང་སང་ཚར་འགྲོ་མི་འདོད་ཀི །
རྟ་གྱི་ལིང་གྱོ་རྒྱུ་རྒྱུག་རུང་། །
རྟ་རྐྱང་ངེ་ནམ་མཁའི་བྱ་ཡིན། །
བྱ་ནམ་མཁའི་འཛིན་ནོ་སུ་ཡིན། །
སྟོད་དབུས་གཙང་ཆོས་ར་ནང་ན། །
ཆོས་དུམ་པ་བརྒྱ་ར་བརྒྱད་ཡོད། །
ཆོས་བརྒྱད་ཀི་གླེགས་ཐག་གྲོལ་ཡོད། །
ཆོས་འཕྲོ་མ་བརྒྱ་བོ་མནན་ཡོད། །
ཁྱོད་སྡེ་ཆེན་རྩེ་བ་རྩེ་རུང་། །
ངའི་ལ་གཞས་སྲིད་པའི་སྒྲུང་ཡིན། །
སྒྲུང་ཚར་གི་འཇུག་ནོ་སུ་ཡིན། །
རྟ་ཞོན་ཞོན་བློ་རྟ་མི་ཉན། །
རྟ་ཞོན་ཞོན་བློ་རྟ་ཉན་ན། །
ང་ད་སྐབས་རྟ་ར་གང་ཡོད། །
ངའི་ཡ་ཆུང་གངས་དཀར་སེམས་ན། །
ཁ་ལ་གཞས་བརྒྱ་ར་བརྒྱད་ཡོད། །
གཞས་བརྒྱད་ཀི་གཞས་མགོ་བླངས་ཡོད། །
གཞས་འཕྲོ་མ་བརྒྱ་བོ་མནན་ཡོད། །
རོགས་རྩེ་རྩེ་བཟའ་ཚང་མི་ཉན། །
རོགས་རྩེ་རྩེ་བཟའ་ཚང་ཉན་ན། །
ང་ད་སྐབས་གོ་ར་གང་ཡོད། །
ང་གྱི་ལིང་གྱོ་རྒྱ་ཟེར་ནོ། །
ལོ་གསུམ་མ་སེར་ར་བསྐྱུར་ཡོད། །
ཟླ་གསུམ་མ་སེར་ཁའི་ཐར་ཡོད། །
ཕོ་ཁྱམ་པས་ཁུག་འཁྱེར་བྱས་རུང༌། །
འགྲོས་གོམ་པ་འཆོལ་གི་དཔེ་མེད། །
ས་དར་རྒྱ་ཀླད་ཀི་ཁྱམ་པ་ང་། །
ངའི་སྒ་ཁྱ་གྲུ་བཞི་ཡག་ནི་རེད། །
ས་གསེར་དངུལ་ཕྲ་རྒྱན་བཟང་ནི་རེད། །
ང་བློ་རྟ་མེད་ལ་རང་འདུག་ཡིན། །
ཁྱོད་བསྟད་ན་ཡིད་སེམས་ཚིམས་སོང་ནི། །
ང་ཕ་བཟང་བུ་ཚ་ཟེར་ནོ། །
ལོ་གསུམ་མ་ལ་གཞས་སྦྱངས་ཡོད། །
ཟླ་གསུམ་མ་ལན་པ་བསླབས་ཡོད། །
མ་ཁྱོད་ཚོས་སྐོར་འཐེན་བྱས་རུང་། །
ཁ་ལ་གཞས་ཚར་གི་དཔེ་མེད། །
ས་སྡེ་ཆེན་ཁ་ཁྱམ་བྱི་ལི་ང་། །
གོས་ཨ་འཇམ་ཚ་རུ་འཛོམས་ནི་རེད། །
དེའི་ནང་ན་དྲོད་ཁོལ་ཡོད་ནི་རེད། །
གོས་གོན་ནི་མེད་ལ་རང་འདུག་ཡིན། །
ཁྱོས་གོན་ན་ཡིད་སེམས་ཚིམས་སོང་ནི། །
453



རྫ་ཁ་རི་ཉུག་ཀི་བོའུ་ལྗིད་ང་། །
མདའ་འཕེན་གི་བསམ་པ་མེད་དྲ། །
ཤ་ཤོལ་ལ་བོབས་དྲ་འགྲོགས་ག་འགྲོ ། །
རྭ་ཆ་བརྒྱད་ནོམ་མ་ལེན་ན་འགྲོ ། །
མར་བལྟས་གི་སྡེ་ཆེན་གྲོང་གི །
ངའི་ཞེ་མཐུན་རོགས་ལོར་ཤོད་ལ། །
རོགས་ཁ་ཁ་མ་རེད་ཆ་རེད། །
གཞན་མྱི་ཁ་གླེང་ཕྱོགས་ཆེ་རུང་། །
རོགས་རང་མཐུན་འགལ་དོན་མེད་ཀི །
གྲོང་ཁ་རི་ཉུག་ཀི་ཁ་ཁྱམ་ང་། །
རོགས་རྩེ་གི་བསམ་པ་མེད་དྲ། ། །
ཚིག་དོན་ཆེན་ཤོད་དྲ་འགྲོགས་ག་འགྲོ །
འགྲོགས་རྔ་མ་ཡོད་ན་སྐྱོང་ང་འགྲོ ། །
མཁར་སྐྱ་མོ་གྱང་རྟིང་རྡོ་རེད། །
མཁར་མི་ལོག་ཟེར་དོན་དེ་རེད། །
འགྲུབ་སོང་ན་ཁྱིམ་གི་གཞི་རེད། །
སྐྱིད་ཁྱིམ་ནས་རྒྱག་རྒྱུ་དེ་རེད། ། །
སྟོད་སོག་པོ་རྟ་ར་ནང་ན། ། །
རྟ་འདོ་བ་རིགས་འདྲ་མང་གི །
སྟོད་བྱང་ལམ་གཅོད་ནི་དཀོན་གི །
སྟོད་བྱང་ལམ་གཅོད་ནི་ཡོད་ན། །
ངས་གསེར་སྲང་སྟོང་ང་མི་ལྟ། ། །
བུ་བུ་མོའི་ཚིག་རྟིང་མནའ་རེད། །
རོགས་མི་འགལ་ཟེར་དོན་དེ་རེད། །
འགྲིག་སོང་ན་ཁྱིམ་ཚང་གཅིག་རེད། །
སྐྱིད་ཁྱིམ་ནས་རྒྱག་རྒྱུ་དེ་རེད། ། །
སྡེ་ཆེན་པོ་རྩེ་ར་ནང་ན། །
རོགས་ཆུང་ལོ་རིགས་འདྲ་མང་གི །
ཚེ་གང་གི་རྩེ་རོགས་དཀོན་གི །
ཚེ་གང་གི་ཚེ་རོགས་ཡོད་ན། ། །
ངས་གསེར་སྲང་སྟོང་ང་མི་ལྟ། །
སྟོད་ཤར་ཕྱོགས་ཤར་རིའི་རྩེ་ནས། །
ར་ཆ་བརྒྱད་ཤ་ར་རྙེད་ལ། །
རྭ་རྩ་ཆེན་ཡིན་ནོ་ཤེས་ཡེ། །
སྨད་རྒྱ་ནག་ཚོང་བར་བཙོངས་ང་། །
ངས་དེང་སང་བསམས་ན་བློ་རེད། །
ཡར་བལྟས་གི་ཁྱ་ཡག་རྫ་གི །
ཤ་ཡུ་མོ་གཉིས་ཀ་ཤོད་ལ། །
རྭ་ཁ་ཁ་མ་རེད་ཆ་རེད། ། །
ནང་བོའུ་ལྗིད་རྭ་འདང་ཆེ་རུང་། །
རྭ་ཆ་བརྒྱད་གཏོར་ན་དོན་མེད། །
454
སྨད་ཤར་ལུང་རི་དྲུག་ཁུག་ནས། །
ངས་ཞེ་མཐུན་རོགས་ཤིག་བཙལ་ལ། །
རོགས་རྩེ་བ་ཡིན་ནོ་ཤེས་ལེ། །
ཚེ་གང་གི་བཟའ་ཚང་བྱས་ཡོད། །
དུས་དེང་སང་བསམས་ན་བློ་རེད། །



ས་ཆུ་མའི་གཞུང་གི་ལོ་ཡག །
ལྗང་ལྡེམ་མེར་ས་ཁར་བུད་ཡོད། ། །
ཆར་ཟིལ་མས་འབྲེལ་ཞིག་བཞག་ནོ། །
འབྲུག་ལྗང་ལོས་སྐྲག་ཅིག་བསྐུར་གི །
སྐྲག་མི་དགོས་སེར་འགོག་ང་ཡོད། །
དེའི་ཟློག་ཡ་ཁ་བཏོན་སྔགས་ཡོད། །
ས་སྡེ་ཆེན་དཀྱིལ་གི་རོགས་ལོ། །
ཁ་ལ་ལ་ཁ་གྲང ས་ཨེ་མྱོང་། །
ཁ་ལ་ལ་ཁ་གྲངས་ཉུང་ན། །
རོགས་རང་ང་རྩེ་ནི་མ་རེད། །
;
ས་སྡེ་ཆེན་གྲོང་གི་ཆུང་ལོ། །
ཞེ་བསམ་པས་སྣང་བ་མཐུན་ཡོད། །
ནང་ན་ཟླས་ལ་གཞས་བླངས་ནོ། །
ཡུལ་ཕ་མས་སྐྲག་ཅིག་བསྐུར་གི །
སྐྲག་མི་དགོས་བྱི་ལི་ང་ཡོད། །
དེའི་ཟློག་ཡར་སྙན་མོ་ཚིག་ཡོད། །
རྟ་འདོ་བ་སྙིང་ལ་རྗེ་བོ། །
གསེར་སེར་བོའི་སྒ་ཞིག་བསྟད་ལེ། །
དངུལ་དཀར་བོའི་སྲབ་ཅིག་བསྐོན་ནས། །
སྟོད་སྤང་དཀར་ཐང་ང་ཐོན་དུས། །
རྒྱུག་གོམ་པ་བཏང་ལྷོད་ཤོར་ན། །
ལྕག་ཕྲ་མོ་དྲིག་ག་འཕེན་ན། །
རྟ་ཡོད་ན་སྟོད་ལ་མ་ཁྱེར། །
སྟོད་སོག་པོའི་ཇག་པ་རྒོད་ཀི །
རྟ་ལག་ནས་ལེན་ན་ཐང་གི ། །
རོགས་ཆུང་ལོ་སྙིང་ལ་རྗེ་བོ། །
གསེར་སེར་བོའི་རྒྱན་ཆ་ཉོས་ཡེ། །
དངུལ་དཀར་བོའི་འདོགས་ཆ་བཏགས་གེ །
ས་སྡེ་ཆེན་རྩེ་ར་ཐོན་དུས། ། །
ཁ་ལ་ལ་བཏང་ལྷོད་ཤོར་ན། །
གླུ་བཙན་པོས་སྡུག་ག་གཏོད་ལ། །
རོགས་ཡོད་ན་སྡེ་ཡ་མ་བཤད། །
སྡེ་ཆེན་པོའི་མི་ཁ་རྒོད་ཀི །
རོགས་ཁ་གིས་གཏོར་ན་ཐང་གི །
མི་རྒན་པའི་བློ་རྟ་སྐྱིད་ནི་རེད། །
ཁ་གྱེན་ན་ཁ་མ་བསྟུན་ནི་རེད། །
ཁ་ཐུར་ར་ཁྲིད་ལེ་འགྲོ་ནི་རེད། །
རྩྭ་ཟ་རྒྱུ་ཟེར་རུང་འཐད་ནི་རེད། །
རྫ་ཁྱ་ཡག་དཀྱིལ་གི་ཤུ་བདའ། །
མདའ་ལི་མ་ཁ་གྲངས་ཨེ་མང་། །
མདའ་ལི་མ་ཁ་གྲངས་ཉུང་ན། །
ཤ་རང་ང་སོད་ནི་མ་རེད། །
མི་རྒན་པའི་ཆུང་མ་སྐྱིད་ནི་རེད། །
དངུལ་དོང་ཙེ་དགོས་ན་སྟེར་ནི་རེད། །
ཡུལ་དྲན་གི་ཟེར་ན་བསྐྱལ་ནི་རེད། །
455



རོགས་བཙལ་རྒྱུ་ཟེར་རུང་འཐད་ནི་རེད། །
རྟ་འདོ་བ་སྙིང་ལ་རྗེ་བོ། །
བུ་ཁྲམ་པའི་ཇག་རྟ་ཉན་ན། །
ངས་ཨ་ན་མ་ན་གསེར་འདྲ་འདྲ། །
སྒ་ཡོབ་ཆེན་ཆ་མ་གཅིག་འདྲ་འདྲ། །
ཁྱོས་བལྟས་གི་བལྟས་གི་ཉམས་དགའ་ནི། །
ཁྱོད་དེ་མོ་སྒ་ཞིག་བསྟོད་ནི་རེད། །
རོགས་ཆུང་ལོ་སྙིང་ལ་རྗེ་བོ། །
ང་རྩེ་བའི་ཚེ་འགྲོགས་ཉན་ན། །
ངས་ཨ་ན་མ་ན་ང་འདྲ་འདྲ། །
མིག་ཁྲ་ཆེན་ཆ་མ་གཅིག་འདྲ་འདྲ། །
ཁྱོས་བལྟས་གི་བལྟས་གི་ངོ་ཚ་ནི། །
ཁྱོད་དེ་མོ་བུ་ཞིག་འཇོག་ནི་རེད།
456



བཅུ་གཉིས།
ཁའབྲལ་བའི་སྐོར།
ང་མ་སོང་རང་དབང་མེད་ཀི ། །
ང་སོང་རུང་རོགས་ལོ་མི་བརྗེད། །
མཚོ་སྔོན་པོ་ཚ་མཚོ་ཁ་ནས། །
སྤྲིན་དཀར་བོ་དགུང་ང་འཕྱུར་དུས། །
སྨུག་ཕྱི་ར་མཚོ་མཐར་འཐིབས་ཡོད། །
ཞེ་ཕྱི་ར་མཚོ་ལ་ཆགས་ཡོད། །
ས་སྡེ་ཆེན་སྡེ་བའི་གྲོང་ནས། །
རོགས་ཆུང་ལོ་ལམ་མ་ལང་དུས། །
སེམས་བསམ་པ་རོགས་ག་ཆགས་ཡོད། །
ཞེ་ཕྱི་ར་སྡེ་ཡ་འཁོར་ཡོད། །
སྟོད་ཤ་ཁྱུ་ཤེའུ་ལུང་ཉིན་ན། །
ཤ་ཡུ་མོ་གཉིས་ཀ་འདང་ཆེ། །
འདང་ཆེ་རུང་ཁ་ཁ་འགྲོ་དགོས། །
ཕྱི་རྫ་རི་བོའུ་རྫིས་བསྐོར་དུས། །
སྲོག་དམར་པོ་འབེན་ན་ངས་འཇོག །
མཚོ་རང་གྲུབ་གཡུ་མཚོ་ཁ་གི །
བྱ་རང་གྲུབ་གཤོག་རྩལ་ཅན་པོ། །
མཚོ་ལྗང་ལོས་མནབས་བཟའ་གོན་དུས། །
བྱ་མི་འཕུར་རང་དབང་མེད་ཀི །
བྱ་འཕུར་རུང་མཚོ་མོ་མི་བརྗེད། །
ས་སྡེ་ཆེན་ཚོ་དྲུག་གླིང་ན། །
རོགས་རོགས་ལོ་གཉིས་ཀ་འདང་ཆེ། །
འདང་ཆེ་རུང་ཁ་ཁ་འགྲོ་དགོས། །
སྡེ་ཆེན་པོའི་མི་ཁ་འཁོར་དུས། །
གཏམ་མི་ཁའི་ས་ནས་ང་འདུག །
སྡེ་རང་གྲུབ་སྡེ་བའི་ནང་གི །
རོགས་རོང་གྲུབ་ཞེ་མཐུན་རོགས་ལོ། །
ཕྱི་སྡེ་བའི་མི་ཁ་འཁོར་དུས། །
ཡར་བལྟས་ན་རི་ཞིག་རིག་ནོ་འདི། །
སྟོད་བྲག་དཀར་དུང་རིའི་རི་རྒྱུད་རེད། །
འབྲོང་བྲེ་སེར་རྭ་རྩེ་བྱེད་ས་རེད། །
འབྲོང་ཞེ་མས་ཞེ་མ་ཁྲིད་ས་རེད། །
457



འབྲོང་བྲེ་སེར་སྟོད་ལ་འགྲོ་དུས་ན། །
འབྲོང་བྲེ་ལོ་མི་བརྗེད་ཡིད་ལ་འཛིན། །
བྱ་ཁུ་ལོ་བྱང་ང་འཕུར་དུས། །
བྱ་འཕུར་ན་མི་ཡོང་མ་འདོད། །
ནགས་རྒྱ་རྫོང་དཀྱིལ་ནས་སྒུགས་ག །
ཤིང་གསོམ་དཀར་མགོ་ནས་སྡོད་དྲ། །
བྱ་མི་འགོར་ཕྱིར་སྐོར་རྒྱག་ག །
མར་བལྟས་ན་སྡེ་ཞིག་རིག་ནོ་འདི། །
ས་སྡེ་ཆེན་མར་ཁུའི་གྲོང་ཁྱེར་རེད། །
རོགས་ཆུང་ལོས་ཚིག་རྩེ་བྱེད་ས་རེད། །
རོགས་ཞེ་མས་ཞེ་མ་ཁྲིད་ས་ཡིན། །
རོགས་ཆུང་ལོ་སྡེ་ཡ་འགྲོ་དུས་ན། །
རོགས་ཞེ་མཐུན་མི་བརྗེད་ཡིད་ལ་འཛིན། །
རོགས་ཆུང་ལོ་སྙིང་ལ་རྗེ་བོ། །
སྟག་ཤ་རས་སྡེ་རུ་བརྒྱུད་དུས། །
རོགས་སོང་ན་མི་ཡོང་མ་འདོད། །
ས་སྡེ་ཆེན་གྲོང་ནས་སྒུགས་ག །
སྦྲ་ཐང་སྨུག་ནང་ནས་སྡོད་དྲ། ། །
རོགས་མི་འགོར་ཕྱིར་སྐོར་རྒྱག་ག །
བྱ་ངང་བས་མཚོ་མཐའ་བརྒྱུད་དུས། །
བྱ་འཕུར་ཐལ་ ཁྱོས་ར་མ་འདོད། །
མཚོ་ལུས་ཐལ་ངས་ར་མི་འདོད། །
མཚོ་སྔོན་པོ་མུ་རྒྱུད་གཅིག་ཡིན། །
ལས་སྔོན་གི་སྨོན་ལམ་ཡོད་ན། །
བྱ་ཁུ་ལོ་ཚེ་ཐག་རིང་ན། །
བྱ་མི་ཐུག་བསམ་པ་མེད་ཀི །
ཡར་བལྟས་གི་གསེར་ལུང་ཉིན་ནས། །
ངའི་གསེར་བྱ་སེར་པོར་ཤོད་ལ། །
ཡར་འཕུར་རེ་ནམ་འཕང་བསྟད་ན། །
དགུང་སྔོན་པོའི་དཀྱིལ་འཁོར་ཡག་ཀི །
མར་འཁོར་རེ་སྤང་ང་བབས་ན། །
སྤང་སེར་པོ་རྒྱན་ཆ་འདོགས་ཀི །
བྱ་མི་འཕུར་བསྡད་ན་སྐྱིད་ལང༌། །
སྟག་ཤ་རས་སྡེ་རུ་བརྒྱུད་དུས། །
རོགས་བུད་ཐལ་ཁྱོས་ར་མ་འདོད། །
རོགས་ལུས་ཐལ་ངས་ར་མི་འདོད། །
སྡེ་ཆེན་པོ་མུ་རྒྱུད་གཅིག་རེད། །
ལས་སྔོན་གི་སྨོན་ལམ་ཡོད་ན། །
རོགས་འུ་གཉིས་ཚེ་ཐག་རིང་ན། །
རོགས་མི་ཐུག་བསམ་པ་མེད་ཀི །
མར་བལྟས་གི་སྡེ་ཆེན་གྲོང་ནས། །
ངའི་ཞེ་མཐུན་ཆུང་ལོར་ཤོད་ལ། །
ཕར་འཁོར་རེ་གྲོང་ང་སོང་ན། །
སྡེ་ཆེན་པོའི་དཀྱིལ་འཁོར་ཡག་ཀི །
ཕྱིར་འཁོར་རེ་ཚིག་གསུམ་བཤད་ན། །
སྨན་བུ་མོའི་ཡིད་སེམས་དགའ་གི །
བྱེའུ་འཇོལ་མོ་སྙིང་ལ་རྗེ་བོ། །
458



རོགས་མི་འགྲོ་བསྡད་ན་སྐྱིད་ལང་། །
ཁང་སྐྱ་སྐྱ་བཀྲ་ཤིས་ཁྲི་སྒོ་ནས། །
རྗེ་བླ་མ་གསུང་དབྱངས་མགུར་མ་ཅན། །
ཆོས་སྒོམ་རིམ་གསུངས་ར་ཉན་རྒྱུ་ཡིན། ། །
གསུང་ཡིད་ལ་བཟུང་ངེ་སྒོམ་རྒྱུ་ཡིན། །
སྡེ་ཆེན་པོ་ཕ་ས་ཕ་ཡུལ་རེད། །
རོགས་ཞེ་མཐུན་ཕ་མའི་ཁ་མ་རེད། །
ངའི་ཕ་ས་རྒྱ་མཚོ་བསྐྱུར་རེ། །
སྡེ་མི་གཅིག་གནས་ཡུལ་བརྒྱུད་དགོས་ནོ། །
སྨན་བུ་མོ་སྔོན་གི་ལས་རེད། །
སྦྲ་རོགས་རོག་བཀྲ་ཤིས་ཁྲི་སྒོ་ནས། །
རོགས་ཆུང་ལོ་ཁ་ཚིག་མགུར་མ་ཅན། །
གླུ་མགུར་མ་ལོངས་ར་ཉན་རྒྱུ་ཡིན། ། །
མགུར་ཡིད་ལ་བཟུང་ངེ་འདུག་རྒྱུ་ཡིན། །
བྱ་ཁུ་བྱུག་བྱང་ང་འཕུར་དུས་ན། །
ངས་འཕུར་ཁར་འཇོལ་མོར་ཀོ་གི་འཇུག །
བྱིའུ་འཇོལ་མོས་གོ་ན་མི་ཕན་རུང་། །
བྱ་ངེད་གཉིས་ནགས་ནས་ལོབས་ནི་ཀི །
ངས་གསང་ངེ་འཕུར་ན་མི་འདོད་ཀི ། །
རྟ་འདོ་བས་བྱང་ལམ་གཅོད་དུས། ། །
རྡུལ་དཀར་པོ་གཞུག་ག་འཐིབས་ཡོད། །
འཐིབས་ཡོད་ནོ་འདོ་བས་ཤེས་མེད། །
ལམ་སྐྱ་མོ་མིན་ནི་སུར་གསལ། །
ཕོ་ང་ཚོ་ས་མཐའ་འགྲོ་དུས་ན། །
ངས་འགྲོ་ཁར་རོགས་ལོར་ཀོ་གི་འཇུག །
རོགས་ཆུང་ལོས་ཀོ་ན་མི་ཕན་རུང་། །
རོགས་ངེད་གཉིས་སྡེ་ནས་ལོབས་ནི་ཀི །
ངས་གསང་ངེ་སོང་ན་མི་འདོད་ཀི །
རོགས་ཆུང་ལོས་སྡེ་མཐའ་བརྒྱུད་དུས། །
ཞེ་སྣང་བ་གཞུག་ག་ཆགས་ཡོད། །
ཆགས་ཡོད་ནོ་རོགས་ཀྱིས་ཤེས་མེད། །
རོགས་རང་གི་མིན་ནི་སུར་གསལ། །
སྟོད་གཡུ་ལོའི་རྟ་རའི་ནང་ན། །
རྒྱུག་གོམ་ལག་ཅན་པོ་རྟ་རེད། །
ཡག་རྒྱན་ཆ་རྒྱབ་ཀི་སྒྲ་རེད། ། །
སྒ་བསྟད་ལེ་ཞོན་ཁོམ་མེད་ནོ། །
ངའི་སེམས་གི་ཁིས་ཆེན་དེ་རེད། །
ནགས་རྒྱ་རྫོང་ཕ་ས་ཕ་ཡུལ་རེད། །
ཤིང་གསོམ་དཀར་ཕ་མའི་ཁ་མ་རེད། །
ངའི་ཕ་ས་རྒྱ་རྫོང་བསྐྱར་རེ། །
སྟོད་རྒྱ་གར་ཡུལ་ལ་འཕུར་དགོས་ནོ། །
བྱ་ཁུ་བྱུག་སྔོན་གི་ལས་རེད། །
ས་སྡེ་ཆེན་རྩེ་རའི་ནང་ན། །
འདང་ཞེ་བརྩེ་ཅན་པོ་རོགས་རེད། །
ཡག་རྒྱན་ཆ་ལ་གི་ཚིག་རེད། །
459



ཚིག་བཤད་ལེ་རྩེ་ཁོམ་མེད་ནོ། །
ངའི་སེམས་གི་ཁིས་ཆེན་དེ་རེད། །
སྟོན་མཐའ་མའི་ནང་ང་འགྲོ་གི །
བྱ་རྒོད་པོ་ཨ་ཡང་ལོ་ཁོ། །
འཕུར་མི་དགོས་བློ་ཞིག་ཨེ་ཡོད། །
ཁྱོད་མཚོ་མགོ་སྐོར་གི་ངང་དམར་བྱོས། །
ང་མཚོ་རྔ་ཉུག་ཀི་ངང་སྐྱ་བྱེད། །
ལས་ཡོད་ན་མཚོ་སྟོད་མཚོ་སྨད་རེད། །
ལས་མེད་དུས་མཚོ་ལུང་ཁ་ཁ་རེད། །
རོགས་ཆུང་ལོ་དུང་གི་སོ་སྒོ་ཅན། ། །
དགུང་མུན་པ་འཐིབས་དུས་ཡོང་གི །
ནམ་སྐྱ་རེངས་ཤར་དུས་འགྲོ་གི །
རོགས་ཆུང་ལོ་ཨ་ཡང་ལོ་ཁོ། །
རོགས་མི་འགྲོ་བློ་ཞིག་ཨེ་ཡོད། །
ཁྱོད་སྡེ་མགོ་སྐོར་གི་བུ་མོ་བྱོས། །
ངས་སྡེ་མཐའ་ཉུག་གི་བུ་ཚ་བྱེད། །
ལས་ཡོད་ན་སྡེ་སྟོད་སྡེ་སྨད་རེད། །
ལས་མེད་དུས་སྡེ་རུ་ཁ་ཁ་རེད། །
རྨ་ཕ་རིའི་གསེར་ཆེན་རྫ་ན། །
སྤྲིན་དཀར་པོ་ལམ་མ་ལངས་ཡོད། །
ཞེ་ཕྱིར་འཁོར་མཚོ་ཡ་ཆགས་ཡོད། །
མཚོ་དར་ཞེང་རྒྱས་ཡ་སྡོད་དྲ། ། །
སྨུག་འཐིབ་བེ་མཚོ་ཁར་ཐོན་ན། །
དགུང་ཨ་སྔོན་གོས་སྔོན་བྱང་གཅིག་རེད། །
ཁྱོད་འདུག་ཀི་དགུང་སྔོན་དལ་མོ་རེད། །
ང་འགྲོ་ཡི་ཉི་ཟླ་བྲེལ་མོ་རེད། །
ང་འགྲོ་ཁར་དགུང་ལོར་ཤེས་གི་འཇུག །
ང་འགྲོ་རྒྱུ་ཟེར་ར་བཤད་ལ་འགྲོ །
དགུང་གཅིག་ན་མེད་རུང་བསམ་པ་རེད། །
-
རྨ་ཚུར་རིའི་སྡེ་ཆེན་གྲོང་ན། །
སྟག་ཤ་ར་ལམ་མ་ལངས་ཡོད། །
ཞེ་ཕྱིར་འཁོར་རོགས་ལོར་ཆགས་ཡོད། །
མ་བུ་མོ་སྐྱིད་ལ་སྡོད་དྲ། །
དུངས་ཤ་ལེར་རྩེ་རར་ཐོན་ན། །
ས་སྡེ་ཆེན་ས་གདན་བྱང་གཅིག་རེད། །
ཁྱོད་འདུག་ཀི་བུ་མོ་དལ་མོ་རེད། །
ང་འགྲོ་གི་བྱི་ལི་བྲེལ་མོ་རེད། །
ང་འགྲོ་ཁར་རོགས་ལོར་ཤེས་གི་འཇུག །
ང་འགྲོ་རྒྱུ་ཟེར་ར་བཤད་ལ་འགྲོ །
སྡེ་གཅིག་ན་མེད་རུང་བསམ་པ་རེད། །
བྱ་དཀར་པོ་དུང་གི་གཤོག་པ་ཅན། །
དབྱར་མགོ་མའི་ནང་ང་ཡོང་གི ། །
སྤང་དཀར་བོ་ཀླད་ཀི་མེ་ཏོག །
ཁྱོད་མ་གད་དྲི་མ་ཞིམ་གི ། །
གད་བཏང་ན་མིག་ལྟོས་ཡག་ཀི །
460



སྐབས་ཤིག་ག་འགྱ་རྒྱུ་ལོས་ཡིན། །
འགྱ་སོང་ན་དྲན་རྒྱུ་ལོས་ཡིན། །
གཤོག་བརྐྱངས་ངེ་འཕུར་དབང་མེད་ནོ། །
བྱ་ཁྱོད་གི་སེམས་ན་ལོས་ཡོད། །
ས་སྡེ་ཆེན་གྲོང་གི་རོགས་ལོ། །
རོགས་མ་འགྲོགས་མིག་ག་ཡག་ཀི །
འགྲོགས་བཏང་ན་སྣང་བ་མཐུན་གི །
སྐབས་ཤིག་ག་འགྲོ་རྒྱུ་ལོས་ཡིན། །
བུད་སོང་ན་དྲན་རྒྱུ་ལོས་ཡིན། །
རོགས་ཆུང་ལོ་ཞེ་འདང་ཅན་པོ། །
ཡུལ་ཕ་མའི་འབོད་པ་ཐོན་ཐལ། །
རོགས་བསམ་པ་ཅན་ཞིག་ཡིན་ན། །
སྡེ་གཅིག་ནས་རྩེ་དབང་མ་དགོས། །
མིག་གཟུར་རེ་བལྟ་དབང་མེད་ནོ། །
རོགས་ཁྱོད་གི་སེམས་ན་ལོས་ཡོད། །
ཆུ་རྨ་ཆུ་དྭངས་ཤ་ཅན་པོ། །
བྱ་རྨ་བྱ་ཆགས་སའི་གནས་རེད། །
སྒྲོ་ལྗང་སྨུག་གསེར་མདོག་ཅན་པོ། །
གསེར་བུམ་པ་ཁ་ཡི་རྒྱན་རེད། །
བྱ་རང་རང་ས་ལ་འཕུར་དུས། །
སྒྲོ་ལྗང་སྨུག་སེམས་གི་གླེང་རེད། །
བྱིའུ་འཇོལ་མོ་སྙིང་ལ་རྗེ་བོ། །
རླུང་བསེར་བུས་བར་ཆད་བཏང་ངེ་། །
བྱ་འུ་གཉིས་ཁ་ཐག་རིང་ཐལ།
བྱ་འུ་གཉིས་ཁག་ཐག་རིང་རུང་། །
ངས་ནགས་རིར་ཕྱིར་སྐོར་རྒྱག་རྒྱུ། །
སྡེ་ཆེན་པོ་ཁ་ཞེང་ཅན་པོ། །
རོགས་འདང་ཅན་གནས་སའི་གཞི་རེད། །
ཡག་མོ་སྒོ་དུང་ཟླ་འདྲ་བོ། །
ནང་ན་ཟླའི་དཀྱིལ་གི་རྒྱན་རེད། །
རོགས་རང་རང་ས་ལ་འགྲོ་དུས། །
ཚིག་བཤད་ནོ་སེམས་གི་གླེང་རེད། །
རོགས་ཆུང་ལོ་སྙིང་ལ་རྗེ་བོ། །
ཡུལ་ཕ་མས་བར་ཆད་བཏང་ངེ་། །
རོགས་འུ་གཉིས་ཁ་ཐག་རིང་ཐལ། །
རོགས་འུ་གཉིས་ཁ་ཐག་རིང་རུང་། །
ངས་རོགས་ལོར་ཕྱིར་སྐོར་རྒྱག་རྒྱུ། །
བྱ་ཁུ་བྱུག་གསུང་སྙན་ཅན་པོ། །
ཟླ་བརྒྱད་པའི་འབོད་པ་ཐོན་ཐལ། ། །
བྱ་བསམ་པ་ཅན་ཞིག་ཡིན་ན། །
སྡོང་གཅིག་ག་འབབ་དབང་མ་དགོས། །
འབྲོང་བྲེ་ལོ་རྭ་ཁ་ཅན་པོ། །
སྤང་མེ་ཏོག་སེམས་མ་འཛིན་ཡག་བྱོས། །
རྫ་ཁྱ་ཡག་ཁ་ཐག་ཇེ་རིང་རེད། །
འབྲོང་འུ་གཉིས་ནམ་ཐུག་ཆ་མེད་རེད། །
461



རོགས་ཆུང་ལོ་ཁ་ཚིག་ཅན་པོ། །
ཚིག་བཤད་ནོ་སེམས་མ་འཛིན་ཡག་བྱོས། །
སྡེ་འབྲོག་རུ་ཁ་ཐག་ཇེ་རིང་རེད། །
རོགས་འུ་གཉིས་ནམ་ཐུག་ཆ་མེད་རེད། །
ཞེ་ཆགས་ས་འབྲོང་མོ་ཁྱོད་རེད། །
ཁྱོད་བསྐྱུར་རེ་འགྲོ་ཁ་དཀའ་གི །
ཁྱོད་གཡུ་ལུང་ཐང་གི་རྟ་རེད། །
ང་ཟི་ལིང་མཁར་གི་སྒ་རེད། །
རྟ་སྒ་གཉིས་མཐུན་ནེ་ལོབ་ཐལ། །
ཁ་བཀར་རེ་སོང་ན་སྡུག་ཀི །
ཕོ་ང་ཚོས་སྡེ་རུ་བརྒྱུད་དུས། །
ཞེ་ཕྱིར་ར་སྡེ་བ་ཆགས་ཡོད། ། །
ཞེ་ཆགས་ས་རོགས་ལོ་ཁྱོད་རེད། །
ཁྱོད་བསྐྱུར་རེ་འགྲོ་ཁ་དཀའ་གི །
ཁྱོད་སྡེ་ཆེན་གྲོང་གི་བྱི་མོ། །
ང་སྡེ་ལུང་མཐའ་གི་བྱི་ལི། །
ཁྱོད་འུ་གཉིས་མཐུན་ནེ་ལོབས་ཐལ། །
ཁ་བཀར་རེ་སོང་ན་སྡུག་ཀི །
འབྲོང་རུ་དམར་རྫ་རི་འདྲ་བོ། །
རི་སྨུག་པོའི་སྤང་འཇམ་ལྡག་ཡག་བྱོས། །
རྫ་ཁྱ་ཡག་ཁ་ཐག་ཇེ་རིང་རེད། །
འབྲོང་འུ་གཉིས་ནམ་ཐུག་ཆ་མེད་རེད། །
，
སྟོད་རྫ་རི་གངས་རི་བར་ནས། །
སྙིང་རྗེ་ནོ་ཤ་བ་ཡུ་མོ། །
སྙིང་རྗེ་རུང་ཤ་ཁྱུ་དགར་དགོས། །
རྭ་ཡག་རུང་བློས་གཏོང་བྱེད་དགོས། །
སྟག་ཤ་ར་འཛམ་གླིང་འདྲ་བོ། །
ཚིག་བཤད་ནོ་སེམས་མ་འཛིན་ཡག་བྱོས། །
སྡེ་ཆེན་པོ་ཁ་ཐག་ཇེ་རིང་རེད། །
རོགས་འུ་གཉིས་ནམ་ཐུག་ཆ་མེད་རེད། །
རོགས་ཁ་ཡ་ན་ཟླའི་བར་ནས། ། །
སྙིང་རྗེ་ནོ་ཆུང་འདྲིས་རོགས་ལོ། །
སྙིང་རྗེ་རུང་རོགས་ལོ་བསྐྱུར་དགོས། །
འདང་ཆེ་རུང་བློས་གཏོང་བྱེད་དགོས། །
བྱ་ཁུ་ལོ་སྙིང་ལ་རྗེ་བོ། །
ཁྱོད་མི་འཕུར་ཐབས་ཤིག་ཨེ་ཡོད། །
ཁྱོད་མི་འཕུར་ཐབས་ཤིག་མེད་ན། །
ནགས་རྒྱ་རྫོང་མཐུག་རུང་མི་སྐྱིད་ཀི །
མགོ་སིལ་ཏོག་མང་རུང་མི་བསོ་གི །
བྱ་དྲན་ནས་ཉི་མ་མི་ཆོད་ཀི །
ངས་རྫ་རི་བརྒྱུད་ལེ་འགྲོ་དུས། །
ཞེ་ཕྱིར་ར་རྫ་ཡ་ཆགས་ཡོད། །
རོགས་ཆུང་ལོ་ཞེ་མདངས་ཅན་པོ། །
ཁྱོད་མི་འགྲོ་ཐབས་ཤིག་ཨེ་ཡོད། །
462



རོགས་ན་ཆུང་ནམ་ཐུག་ཆ་མེད་རེད། །
འགྲོ་ཁྱོད་མི་ཐབས་ཤིག་མེད་ན། །
ཡུལ་ཕ་མས་གཅེས་རུང་མི་སྐྱིད་ཀི །
ཕྱི་ན་ཟླའི་གྲུབ་ནས་མི་བསོ་གི །
རོགས་དྲན་ནས་ཉི་མ་མི་ཆོད་ཀི །
རྫ་སྨུག་པོ་དུང་ར་གོང་མ་ནས། །
འབྲོང་འུ་ཚོ་ཐུག་ནོ་ད་ཐེངས་རེད། །
རྭ་སྨུག་པོ་ཐེམ་པ་རྩི་ཡག་བྱོས། །
སང་ནངས་མོ་སུ་ཡོད་སུ་མེད་རེད། །
ངས་ནགས་རི་བརྒྱུད་ལེ་འགྲོ་དུས། །
བྱིའུ་འཇོལ་མོ་ཤུལ་ན་བསྐྱུར་ཡོད། །
ཞེ་བསམ་པས་བསྒྱུར་འདོད་ཆེ་ཡིན། །
ཟླ་བདུན་པའི་འབོད་པ་ཐོན་ན། །
བསྐྱུར་དགོས་ནོ་སྔོན་གི་ལས་རེད། །
སྡེ་ཆེན་པོ་དུང་ར་ཞོལ་མ་ནས། །
རོགས་འུ་ཚོ་ཐུག་ནོ་ད་ཐེངས་རེད། །
ཚིག་སྙན་མོ་ཡོད་ན་བཤད་ཡག་བྱོས། །
སང་ནངས་མོ་སུ་ཡོད་སུ་མེད་རེད། །
ངས་སྡེ་རུ་བརྒྱུད་ལེ་འགྲོ་དུས། །
རོགས་མདངས་ཅན་ཤུལ་ན་བསྐྱུར་ཡོད། ། །
ཞེ་བསམ་པས་བསྒྱུར་འདོད་ཆེ་ཡིན། །
རྒྱ་གོང་མའི་འབོད་པ་ཐོན་ན། ། །
བསྐྱུར་དགོས་ནོ་སྔོན་གི་ལས་རེད། །
རྟ་འདོ་བ་སྙིང་ལ་རྗེ་བོ། །
ཁྱོད་འགྲོ་ཁ་འགྲོ་རྩྭ་མ་ཟ། །
ཁྱོད་འགྲོ་ཁ་འགྲོ་རྩྭ་ཟོས་ན། །
ཤ་རྒྱས་གི་ཕན་ཐོགས་མ་དགོས། །
རྒྱུག་གོམ་པ་ལྷག་པས་གནོད་ལ། ། །
རི་དཀར་བོ་དུང་གི་གཡས་གཟུར་ནས། །
ཤ་ཡུ་མོ་གསེར་གི་ཐིག་ལེ་ཅན། །
གསེར་ཐིག་ལེ་གྱིག་གེ་ལྟ་ཡག་བྱོས། །
ཤ་འགྲོ་སའི་ཁ་ཐག་རིང་རྒྱུ་རེད། །
ཤ་ཡུ་མོ་ནམ་ཐུག་ཆ་མེད་རེད། ། །
རོགས་ཆུང་ལོ་སྙིང་ལ་རྗེ་བོ། །
རོགས་འགྲོ་ཁ་སྡུག་གཏམ་མ་བཤད། །
རོགས་འགྲོ་ཁ་སྡུག་གཏམ་བཤད་ན། །
རོགས་ཐུག་ག་ཕན་ཐོགས་མ་དགོས། །
ཞེ་བསམ་པ་ལྷག་པས་གནོད་ལ། །
སྡེ་ཆེན་པོ་ཆགས་ཀི་གཡས་ཟུར་ནས། །
རོགས་ཆུང་ལོ་དུང་གི་སོ་སྒོ་ཅན། །
ཚིག་དོན་ཆེན་ཤོད་ལ་རྩེ་ཡག་བྱོས། །
རུ་བཀལ་ལེ་རུ་བརྒྱ་ཐོར་རྒྱུ་རེད། །
མཚོ་མེ་ལོང་འདྲ་བོའི་ཁ་ན། །
བྱ་མཉམ་གི་ཡོད་དུས་སྐྱིད་ཀི །
བྱ་འཕུར་ཁར་ཞེ་རེ་སྡུག་ཀི ། །
463



at
ན
སྡུག་མི་དགོས་ངང་བ་སྡོད་དྲ། །
མཚོ་ལྗང་ལོ་མུ་རྒྱུད་གཅིག་རེད། །
བྱ་མི་ཐུག་དཔེ་ཞིག་ཆེ་ཡོད། །
ང་བྱི་ལིས་སྡེ་མཐའ་བརྒྱུད་དུས། །
རོགས་བུད་ཐལ་འདོད་ལེ་མ་གླེང་། །
ལོ་གཞུག་མའི་ད་ཚོད་ཞིག་ག །
ང་བྱི་ལི་ཕྱིར་ར་ཐོན་ན། །
ང་ཐོན་ན་ཐེངས་གསུམ་རྩེ་རྒྱུ། །
ས་སྡེ་ཆེན་ཚོ་དྲུག་གྲོང་ནས། །
རོགས་མཉམ་གི་ཡོད་དུས་སྐྱིད་ཀི །
རོགས་འགྲོ་ཁར་ཞེ་རེ་སྡུག་ཀི །
སྡུག་མི་དགོས་ཆུང་ལོ་སྡོད་དྲ། །
གྲོང་སྡེ་བ་མུ་རྒྱུད་གཅིག་རེད། །
རོགས་མི་ཐུག་དཔེ་ཞིག་ཆེ་ཡོད། །
དྲེལ་རྨིག་ཆུང་གསེར་གི་གདོང་སྲབ་ཅན། །
ཆོས་ཀུན་རིག་ཁུར་རེ་དབུས་ཡ་སོང་། ། །
དབུས་བྱང་ལམ་མཚམས་ནས་ཕྱིར་ར་བལྟས། །
འགྲོ་དགོས་ནོ་དྲེལ་གི་སྔོན་ལས་རེད། །
རྟ་སྟོད་ལ་ཁྱེར་ནོ་མ་སྡུག །
ལྕག་ཕྲ་མོས་བྲབ་ནོ་མ་སྒྲེང༌། །
རྐྱེའུ་རྒྱ་མོར་ཕྱིར་སྐོར་རྒྱོབས་དྲ། །
རྟ་ངེད་གཉིས་དེ་ནས་ལོས་ཐུག །
སྟ་ཤ་ར་དུང་གི་སོ་སྒོ་ཅན། །
སྡུག་ཡིད་ལ་བཟུང་ངེ་ཡུལ་ལ་སོང་། །
ཁྱིམ་ཆུང་མའི་རྩིབས་ནས་ཕྱིར་ར་བལྟས། །
འགྲོ་དགོས་ནོ་བྱི་ལིའི་སྔོན་ལས་རེད། །
རོགས་གནས་ཡུལ་བརྒྱུད་ནོ་མ་སྡུག །
སྡེ་སྤྱི་ཁ་ངན་ནོ་མ་སྒྲེང༌། །
ཡུལ་ཕ་མ་ཕྱིར་སྐོང་ཕྱོབས་དྲ། །
རོགས་ངེད་གཉིས་དེ་ ཨ་ལོས་ཐུག །
རྫ་ཁྱུ་ཡག་འབྲོང་ལོ་འབྲོང་མོ་གཉིས། །
ནངས་སྔ་སེ་རྫ་རྩྭ་མཉམ་ཟ་རེད། ། །
དགོང་ཕྱི་དྲོ་རྫ་ཆུ་མཉམ་འཐུང་རེད། །
འབྲོང་བཤར་དུས་བཤར་ལམ་ཁ་ཁ་རེད། །
ཞེ་སྡུག་དུས་རང་རང་ཁེར་འགྲོ་རེད། །
འབྲུག་ལྗང་ཁུས་སྤྲིན་མཐའ་བརྒྱུད་དུས། །
འབྲུག་བུད་ཐལ་འདོད་ལེ་མ་གླིང་། །
ལོ་པ།ཞུག་མའི་ད་ཚོད་ཞིག་པ། །
ང་འབྲུག་ཆུང་ཕྱིར་ར་ཐོན་ན། །
ང་ཐོན་ན་ཐེངས་གསུམ་པ་ པ་ ས་རྒྱུ། །
*
་
་
སྡེ་ཆེན་པོའི་བྱི་ལུ་བྱི་མོ་གཉིས། །
ས་རུབ་དུས་ཉལ་གོས་མཉམ་གོན་རེད། །
ནམ་ལངས་དུས་སྐེ་རགས་མཉམ་བཅིངས་
རེད། །
རོགས་འགྲོ་དུས་འགྲོ་ལམ་ཁ་ཁ་རེད། །
464



ཞེ་སྡུག་དུས་རང་རང་ཁེར་འགྲོ་རེད། །
ཚིག་སྙན་མོས་ལམ་མ་ཕུད་ཀི་ཡོད། །
གཏམ་མི་ཁས་ར་མདའ་བྱེད་ཀི་ཡོད། །
ཚིག་བཤད་རྒྱུ་ཡོད་ན་བཤད་རན་རེད། །
རོགས་ཆུང་ལོ་་ནམ་ཐུག་ཆ་མེད་རེད། །
，
A:1
འབྲུག་ཕོ་ཆུང་ཁྲབ་རིས་ན་བཟའ་ཅན། ། །
ཁྱོའི་ཡན་ཆད་སྤྲིན་དཀར་སྨུག་གིས་བརྒྱན། །
ཁྱོའི་མན་ཆད་སྦྲང་ཆར་ཟིལ་མས་བརྒྱན། །
འབྲུག་ལྗང་ལོ་འཇའ་ཚོན་སྣ་ལྔས་བརྒྱན། ། །
རྒྱན་དེ་གསུམ་འཛོམས་གི་ཕོ་ཆུང་འབྲུག ། །
ཁྱོད་འགྲོ་ཁར་ཐེངས་གསུམ་ཁྱོག་ག་སོང་། །
དགུང་གཅིག་ན་མེད་རུང་བསམ་པ་རེད། །
བྱ་ཁུ་བྱུག་སྙིང་ལ་རྗེ་བོ། །
ཁྱོད་ནགས་རི་བརྒྱུད་ལེ་འཕུར་དུས། །
ཕྱིར་འཁོར་མི་ནགས་ག་མ་བལྟ། །
ཕྱིར་འཁོར་ལྔ་ ནགས་ བག་བལྟ ས་ ད་
ནགས་རྒྱ་རྫོང་མི་ག་ ཀི་ལམ་ན། །
བྱེའུ་འཇོལ་མོ།་ སེར། ས་གི་འཛི །
འཕུར་མི་ཐུང་ ་ ་་ད ་ ཀི་གཞི་ཡིན་།
༥
སྟག་ཤ་ར་གོས་ཆེན་གོང་བ་ཅན། །
ཁྱོའི་ཡན་ཆད་དྲིན་ཆེན་ཕ་མས་བརྒྱན། །
ཁྱོའི་མན་ཆད་ཁ་ཡ་ན་ཟླས་བརྒྱན། ། །
རོགས་ཆུང་ལོ་སྙན་མོ་ཚིག་གིས་བརྒྱན། ། །
རྒྱན་དེ་གསུམ་འཛོམས་གི་ན་ཆུང་རོགས། །
ཁྱོད་འགྲོ་ཁར་ཚིག་གསུམ་ཤོད་ལ་སོང་། །
སྡེ་གཅིག་ན་མེད་རུང་བསམ་པ་རེད། །
༩
•
རོགས་ཆུང་ལོ། སྙིང་ལ་རྗེ་བོ། །
ཁྱོད་སྡེ་མཐའ་བརྒྱུད་ལེ་འགྲོ་དུས། །
ཕྱིར་འཁོར་རེ་སྡེ་ཡ་རང་ང་ལྟ། །
ཕྱིར་འཁོར་རེ་སྡེ་ཡ་བལྟས་ན། །
སྡེ་ཆེན་པོ་མིག་གི་ལམ་ཡིན། །
རོགས་ཞེ་མཐུན་སེམས་གི་འཛིན་ཡིན། །
འགྲོ་མི་ཐུབ་སྤྱད་ཀི་གཞི་ཡིན། །
ཡར་བལྟས་གི་དགུང་སྔོན་གནམ་ན། ། །
འབྲུག་ལྗང་ལོ་མི་འདུག་འགྲོ་གི་ཡོད། །
སྤྲིན་དཀར་པོས་ལམ་མ་ཕུད་ཀི་ཡོད། །
སྤྲིན་ནག་པོས་ར་མདའ་བྱེད་ཀི་ཡོད། ། །
ཆར་འབབ་རྒྱུ་ཡོད་ན་འབབ་རན་རེད། །
འབྲུག་ལྗང་ལོར་ནམ་ཐུག་ཆ་མེད་རེད། །
རྒོད་ཐང་དཀར་ནམ་འཕང་སྟོད་དུས། །
ཤར་དུང་རི་མིག་གི་ལམ་རེད། །
བྲག་བང་རིམ་མཆིན་པའི་ཤ་རེད། །
ཤ་སྐྱུར་རེ་ལམ་མ་ལངས་དུས། །
ཤ་བཅད་ལེ་བསྐྱུར་ནི་ཐུ་རེད། །
མར་བལྟས་གི་སྡེ་ཆེན་གྲོང་ན། ། །
རོགས་ཆུང་ལོ་མི་འདུག་འགྲོ་གི་ཡོད། ། །
465



སྟག་ཤ་རས་སྡེ་མཐའ་བརྒྱུད་དུས། །
ཡུལ་ཕ་མ་མིག་ཀི་ལམ་རེད། །
རོགས་ཆུང་ལོ་མཆིན་པའི་ཤ་རེད། །
ཤ་སྐྱུར་རེ་ལམ་མ་ལངས་དུས། །
ཤ་བཅད་ལེ་བསྐྱུར་ནི་ཐུ་རེད། །
ཤྭ་ར་བརྒྱད་དུང་གི་རུ་ཐུར་ཅན། །
ཁྱོའི་རྭ་མགོ་ཡིད་བཞིན་ནོར་བུ་རེད། །
ཁྱོའི་རྭ་སྐྱེད་བ་སོ་ཐུར་མ་རེད། །
ཁྱོའི་རྭ་རྟིང་པད་མ་འདབ་བརྒྱུད་རེད། །
ཤྭ་ཁྱོད་ཚོ་རི་ལུང་ཉུག་དུས་ན། །
ར་དུང་རུར་མཉམ་རེ་འཇོག་ཀི་སྡོད། །
རོགས་ཆུང་ལོ་དགུང་གི་འབྲུག་ཆུང་རེད། །
འབྲུག་ཐེངས་གསུམ་གྲགས་གེ་འགྲོ་དགོས་གི །
ཞེ་སྡུག་ག་རྫ་ཁའི་སྨུག་རེད། ། །
སྨུག་རྫ་མགོར་འཐིབས་བེ་འདུག་དགོས་གི །
སྡེ་ཆེན་པོ་གྲོང་གི་གཡས་ཟུར་ནས། །
རོགས་འདང་ཆེན་དུང་གི་སོ་སྒོ་ཅན། །
ཁྱོའི་ཚིག་མགོ་དྲིན་ཆེན་ཕ་མ་རེད། །
ཁྱོའི་ཚིག་སྐྱེད་ཁ་ཡ་ན་ཟླ་རེད། །
ཁྱོའི་ཚིག་རྟིང་རྗེ་བཙུན་མགུར་མ་རེད། །
རོགས་ཁྱོད་ཚོ་སྡེ་མཐའ་ཉུག་དུས་ན། །
ཚིག་སྙན་མོར་མཉམ་རེ་འཇོག་ཀི་སྡོད། །
རོགས་ཁྱོད་ཚོ་ཐག་རིང་འགྲོན་པོ་རེད། །
ཁ་ཚིག་གསུམ་བཤད་ལེ་འགྲོ་དགོས་གི །
ཞེ་གླེང་ནོ་ཞང་བཟང་ཚ་མོ་རེད། །
གླིང་མི་ཁ་འཁུར་རེ་འདུག་དགོས་གི །
དགུང་ཨ་སྔོན་ཨ་དབྱིངས་གུར་ཁང་ནས། །
ང་ཕོ་ཆུང་འབྲུག་ག་དུངས་ནི་ཀི ། །
འབྲུག་མེད་དུས་དགུང་སྔོན་སྟོང་བ་རེད། །
དེའི་ཞོར་ར་ཆར་ཆུ་བདག་མེད་རེད། །
དབྱར་དྲུག་པའི་མེ་ཏོག་སེར་ཆེན། །
འབྲོང་བྲེ་ལོས་ཁམ་གསུམ་ཟོ་ར། །
འབྲོང་མི་འདུག་རྫ་མཐའ་ཉུག་འགྲོ ། །
དབྱར་མི་རྟག་མེ་ཏོག་སྐམ་འགྲོ །
སྡེ་ཆེན་པོ་ཨ་དབྱིངས་གུར་ཁང་ནས། །
ང་སྡེ་ཆེན་རྩེ་བ་ལོབས་ནི་ཀི །
རོགས་སོང་དུས་ཡིད་སེམས་སྟོང་བ་རེད། །
དེའི་ཞོར་ར་ལ་ལ་བདག་མེད་རེད། །
ལོ་བཅོ་ལྔའི་ན་ཆུང་རོགས་ལོ། །
ཁ་དགོད་ལ་ཚིག་གསུམ་ཤོད་དྲ། །
རོགས་མི་འདུག་ས་མཐའ་བརྒྱུད་འགྲོ །
ལས་མི་རྟག་སྣང་བ་ཚར་འགྲོ ། །
ཤར་དུང་རི་དཀར་པོའི་གཡས་ཟུར་ནས། །
466
རྒོད་ཐང་དཀར་ཐུལ་བ་ཡེངས་ཤོམ་ཅན། །
། མགོ་སྤུ་ཁྲི་དངུལ་གི་ཕྲ་རྒྱན་ཅན། །



སྡེ་ཆེན་པོའི་དཀྱིལ་ནས་སྡོད་དྲ། །
རོགས་ཐུག་ཀི་སྐབས་ཤིག་ལོས་ཡོད། །
ཁྱོའི་གཤོག་སྣེ་གཡས་གཡོན་བར་ར། །
ངས་གསེར་ཡིག་ལན་ཛ་བྲིས་ཡོད། ། །
མཐོ་ནམ་འཕང་བསྟད་ལེ་འཕུར་དུས། །
གསེར་ཡི་གེ་ལན་ཛ་བདག་བྱོས། །
དགུང་སྔོན་པོ་མི་འགྲོ་འདུག་ནོ་རེད། །
འབྲུག་ཕོ་ཆུང་མི་འདུག་འགྲོ་ནོ་ཡིན། །
བུད་སོང་ན་སེམས་པ་མ་སྐྱོ་ར། །
ཟླ་བཞི་བ་ཚེས་ན་ཕྱིར་ར་ཡོང་། །
སྟག་ཤ་ར་གྲི་ཆུང་གློ་ཟུར་ཅན། །
ཚིག་སྙན་མོ་ཁུ་བྱུག་གསུང་སྙན་ཅན། །
ཁྱོའི་གངས་དཀར་དྲན་པའི་བར་ར། ། །
ངས་མི་བརྗེད་ཚིག་གསུམ་བཤད་ཡོད། །
ཕྱི་སྡེ་མཐའ་བརྒྱུད་ལེ་འགྲོ་དུས། །
ཁ་ཚིག་གསུམ་དོན་ན་བདག་བྱོས། །
སྟག་ཤ་ར་མི་འདུག་འགྲོ་ནོ་རེད། །
མ་བུ་མོ་མི་འགྲོ་འདུག་ནོ་ཡིན། །
བུད་སོང་ན་སེམས་པ་མ་སྐྱོ་ར། ། །
རོགས་ན་ཟླ་ཚོགས་དུས་ཕྱིར་ར་ཡོང༌། །
རྭ་ཆ་བརྒྱད་ཤ་བོར་ཤོད་ལ། །
རྫ་གཅིག་ནས་འདུག་དབང་མེད་ནོ། །
ཤ་འུ་གཉིས་སྔོན་གི་ལས་རེད། །
རྫ་གཅིག་ནས་འདུག་ལས་མེད་རུང་། །
རྭ་ཆ་བརྒྱད་ཐུགས་ག་ཟུངས་ང་། །
ཕྱི་ཐིག་ལེ་རྒྱབ་བ་ཁུར་ར། །
ཁྱོད་ཁྱ་ཡག་རྫ་ནས་སྡོད་དྲ། །
ཤ་ཐུག་ཀི་སྐབས་ཤིག་ལོས་ཡོད། །
སྟོད་རྒྱ་གར་རྒྱ་སེ་ཟ་འོག །
སྨད་རྒྱ་ནག་རྨ་བྱའི་སྒྲོ་གོར། །
བྱུང་མི་ཐུག་ཡིད་ལ་མ་འཛིན། །
ཕ་བླ་མའི་ཡིད་སེམས་དྲང་ན། །
གསེརསེར་བོ་བུམ་པའི་ཁ་ན༑ །
རྒྱན་གཅིག་ཀི་ལོག་ནོ་འདི་རེད། །
སྡེ་ཞེ་མཐུན་རོགས་ལོར་ཤོད་ལ། ། །
སྡེ་གཅིག་ནས་འདུག་དབང་མེད་ནོ། །
རོགས་འུ་གཉིས་སྔོན་གི་ལས་རེད། །
སྡེ་གཅིག་ནས་འདུག་ལས་མེད་རུང་། །
ཡུལ་ཕ་མར་བརྩི་བཀུར་བྱོས་ཡ། ། །
རོགས་ཆུང་ལོ་སེམས་མ་ཟུངས་ང་། །
རྨ་ཕ་རིའི་ཕ་བཟང་བྱི་ལི། །
རྨ་ཚུར་རིའི་ཞང་བཟང་ཚ་མོ། །
བྱུང་མི་ཐུག་ཡིད་ལ་མ་འཛིན། །
རོགས་འུ་ཚོ་ཡིད་སེམས་དྲང་ན། །
ཆོས་འཇིག་རྟེན་འཁོར་བ་སྐྱོང་དུས། །
ཁྱིམ་གཅིག་ན་ཡོད་ན་འདི་རེད། །
467



བྱ་མཚོ་ཁའི་ལམ་མ་ལངས་དུས། །
ཞེ་ཕྱིར་ར་མཚོ་མོར་ཆགས་ཡོད། །
མཚོ་དར་ཞིང་རྒྱས་ཡེ་བསྡད་ན། །
བྱ་ཕྱིར་ར་མཚོ་ཁ་ལོས་ཡོང་། །
གཅིག་ཡོང་དུས་འབབ་ས་མཚོ་ཡིན། །
ས་རྒྱ་གར་ཡུལ་ལ་འཕུར་རྐྱང་རེད། །
སེམས་མ་སྡུག་གླེང་གི་སྡོད་དྲ། །
གསུང་སྙན་མོ་སྒྲོག་ཀི་ང་ཡོང་། །
རོགས་ཆུང་ལོ་ལམ་མ་ལངས་དུས། །
ཞེ་ཕྱིར་ར་རོགས་ལོར་ཆགས་ཡོད། །
ཞེ་མདངས་བརྩེ་ཁ་མས་བསྡད་ན། །
རོགས་ཕྱིར་ར་སྡེ་ཡ་ཐོན་ན། ། །
གཅིག་ཐོན་ན་རྩེ་རོགས་ཁྱོད་ཡིན། །
སྟག་ཤ་རས་སྡེ་ལུང་བརྒྱུད་དུས། །
རོགས་ཆུང་ལོ་གཞུག་ཀི་འཛིན་རེད། །
ཞེ་ཆགས་ས་རོགས་ལོ་མེད་ན། །
སྡེ་ཆེན་པོ་བརྒྱུད་ལེ་འགྲོ་རྐྱང་རེད། །
སེམས་མ་སྡུག་རོགས་ལོ་སྡོད་དྲ། །
ཚིག་སྙན་མོ་བཤད་ཀི་ང་ཡོང་། །
ཤིང་གསོམ་དཀར་སྡོང་བོའི་ཐོག་ཀི །
གཡུ་དྲུག་དཀར་འདྲ་གི་ཁུ་ལོ། །
སོས་དལ་དུས་ཐེངས་གསུམ་ཁྱོགས་ར་། །
སྟོད་ནགས་མཐའ་བད་ཀིས་བཟུང་དུས། ། །
ཁག་མེད་ནོ་ངས་ར་ལོས་ཤེས། །
སྟོད་ཀ་ན་ལམ་ཞིག་རིག་ནོ་འདི། །
སྟོད་དགའ་ལྡན་སྐོར་ལམ་གོང་མ་རེད། །
རྟ་འགྲོ་ས་རྟ་ར་གོང་མ་རེད། །
ཞེ་ཆགས་ས་སྤང་ལུང་སྔོན་པོ་རེད། །
ཞེ་ཆགས་རུང་མི་འགྲོ་ཐབས་མེད་རེད། །
སྡེ་གཡུང་དྲུང་འདྲ་གི་ནང་ནས། །
རོགས་ཆུ་ལོ་ལྷ་སྐུ་འདྲ་བོ། །
སོས་དལ་དུས་ཚིག་གསུམ་ཤོད་དྲ། །
ས་ཐག་རིང་བརྒྱུད་ལེ་འགྲོ་དུས། །
ཁག་མེད་ན་ངས་ར་ལོས་ཤེས། །
སྨད་ཀ་ན་སྡེ་ཞིག་རིག་ནོ་འདི། །
སྡེ་ཆུང་ཆུང་བཀྲ་ཤིས་གཡས་འཁྱིལ་རེད། །
ང་འགྲོ་ས་སྡེ་ཆེན་ཕྱུག་མོ་རེད། ། །
ཞེ་ཆགས་ས་ཆུང་འདྲིས་རོགས་ལོ་རེད། །
ཞེ་ཆགས་རུང་མི་འགྲོ་ཐབས་མེད་རེད། །
བྱ་ཁུ་ལོ་བྱང་ང་འཕུར་དུས། །
བྱིའུ་འཇོལ་མོ་གཞུག་ཀི་འཛིན་རེད། །
བྱ་ཁྱོད་ཚོ་གཞུག་ན་མེད་ན། །
རྟ་འདོ་བ་གསེར་སྒོང་འདྲ་བོ། །
ཁྱོས་ཁ་ཐག་རིང་གི་བསམས་མེ། །
སེམས་ཁོ་ཐག་ཆོད་ལ་མ་འདུག །
ཁྱོད་རྒྱབ་ཀི་སྒ་ཁྱ་དཔེ་ལོངས། །
468



སྡེ་ཆེན་པོ་མུ་རྒྱུད་གཅིག་རེད། །
རོགས་མི་ཐུག་ས་ཞིག་ཆེ་ཡོད། །
སྒ་བེ་སིང་ཟི་ལིང་མཁར་རེད། །
སྲབ་བསིལ་མ་དབུས་གཙང་ཡུལ་རེད། །
ཡོབ་གོར་མོ་རྒྱ་ནག་ཁྲོམ་རེད། །
ཀ་གསུམ་ཀ་ཐུག་འཕྲད་ཡོད་ན། །
རྟ་འུ་ཚོ་ཐུག་འཕྲད་ལོས་ཡོད། །
བྱ་གླག་མོ་སྙིང་ལ་རྗེ་བོ། །
ཁྱོད་འཕུར་སའི་དགུང་སྔོན་གནམ་ནས། །
ང་མ་བརྗེད་ཡིད་ལ་ཟུངས་ར། །
ང་འདུག་སའི་བྲག་དམར་ཐེམ་ནས། །
ཁྱོད་མི་བརྗེད་ཁག་ཐེག་བྱེད་ལ། །
ལོ་ཉི་ཤུའི་སྟེང་གི་རོགས་ལོ། །
ཁྱོས་ཁ་ཐག་རིང་གི་བསམས་མེ། །
སེམས་ཁོ་ཐག་ཆོད་ལ་མ་འདུག །
ཁྱོས་མགོ་གི་མོར་ལ་དཔེ་ལོངས། །
ཝ་དམར་བོ་བྲག་དམར་ཐེམ་རེད། །
མགོ་ཅ་ལ་སྟོང་སྐོར་ཁོག་རེད། །
གོས་ཕྱི་མ་རྒྱ་ནག་ཁྲོམ་རེད། །
ཀ་གསུམ་ཀ་ཐུག་འཕྲད་ཡོད་ན། ། །
རོགས་འུ་ཚོ་ཐུག་འཕྲད་ལོས་ཡོད། །
རོགས་ཆུང་ལོ་སྙིང་ལ་རྗེ་བོ། །
ཁྱོད་འགྲོ་སའི་སྡེ་ཆེན་མཐའ་ནས། །
ང་མ་བརྗེད་ཡིད་ལ་ཟུངས་ར། །
ང་འདུག་སའི་སྡེ་ལུང་ཁུག་ནས། །
ཁྱོད་མི་བརྗེད་ཁག་ཐེག་བྱེད་ལ། །
ལྗང་མེ་རེར་མཚོ་མོའི་ཁ་ན། །
བྱ་མཉམ་གི་ཡོད་དུས་སྐྱིད་ཀི །
བྱ་འཕུར་ཁ་ཞེ་རེ་སྡུག་ཀི །
སྡུག་མི་དགོས་འཇོལ་མོ་སྡོད་དྲ། །
མཚོ་ལྗང་དྲུག་མུ་རྒྱུད་གཅིག་རེད། །
བྱ་མི་ཐུག་ས་ཞིག་ཆེ་ཡོད། ། །
ས་ཡར་ལྟོས་ཨ་ཆེན་ཐང་ན། །
རྟ་འདོ་བ་ཨ་མཉམ་ཆ་མཉམ་རེད། །
ནངས་སྔ་སེ་རྟ་འགྲོ་སྒ་འདུག་རེད། །
ས་འདུག་སའི་ས་ནས་མ་འགྱུར་ན། །
རྟ་འགྲོ་སའི་ས་ནས་འགྱུར་དོན་མེད། །
|
ས་སྡེ་ཆེན་རྩེ་རའི་ནང་ན། །
རོགས་མཉམ་གི་ཡོད་དུས་སྐྱིད་ཀི །
རོགས་འགྲོ་ཁ་ཞེ་རེ་སྡུག་ཀི །
སྡུག་མི་དགོས་ཁ་མས་སྡོད་དྲ། །
ས་མར་ལྟོས་སྡེ་ཆེན་དཀྱིལ་ན། །
རོགས་ཆུང་ལོ་ཨ་མཉམ་ཆ་མཉམ་རེད། །
ནངས་སྔ་སེ་ཕོ་འགྲོ་མོ་འདུག་རེད། །
མོ་འདུག་སའི་ས་ནས་མ་འགྱུར་ན། །
ཕོ་འགྲོ་སའི་ས་ནས་འགྱུར་དོན་མེད། །
469



ཁྱོད་མཚོ་ཆེན་མཚོ་ཆུང་བརྒྱུད་དུས། །
ཁྱོས་མཚོ་སྙིང་བརྗེད་ཀི་མ་འཇུག ། །
ངས་མ་བརྗེད་ཟེར་ནི་མིན་འདྲ། །
མཚོ་རིགས་འདྲ་རིག་ན་བརྗེད་འགྲོ །
སྟག་ཤ་ར་ཐང་ང་འགྲོ་དུས། །
རོགས་ཆུང་ལོར་ཞེ་རེ་ཆགས་ཀི །
ཆགས་མི་དགོས་རོགས་ལོ་སོང་ར། །
ཁྱོད་ཕྱིར་ཡོང་ཉི་མ་ནམ་ཡིན། །
ཁྱོད་ཐོན་གི་དུས་ཚོད་ཤོད་དྲ། །
སྡེ་ཆེན་པོ་དཀྱིལ་ནས་ངས་བལྟ། །
རོགས་ན་ཟླའི་གྱབ་ནས་ང་སྒུག །
ཁྱོད་སྡེ་ཆེན་སྡེ་ཆུང་བརྒྱུད་དུས། ། །
ཁྱོས་ཞེ་མཐུན་བརྗེད་ཀི་མ་འཇུག ། །
ངས་མ་བརྗེད་་ཟེར་ནི་མིན་འདྲ། །
རོགས་རིགས་འདྲ་རིག་ན་བརྗེད་འགྲོ །
བྱ་ཁུ་ལོ་འཕུར་གི་ཕྱི་ཉིན་ནས། །
བྱ་གཤོག་མཐུན་ཁ་མས་སྡོད་དུ། ། །
ང་ཕྱིར་ར་ནགས་ག་ལོས་ཡོང་། །
ང་ཡོང་ན་འབཔ་ས་ ཁྱོད་ཡིན། །
བྱ་ངང་བ་བྱང་ང་འཕུར་དུས། །
ཞེ་ཕྱིར་ར་མཚོ་ཁ་ཆགས་ཡོད། །
ཆགས་ཡོད་ནོ་མཚོ་ཡིས་ཅི་ཤེས། །
བྱ་ངང་བའི་སེམས་ན་བརྗེད་མེད། །
སྟག་ཤ་རས་སྡེ་རུ་བརྒྱུད་དུས། །
ཞེ་ཕྱིར་ར་རོགས་ག་ཆགས་ཡོད། །
ཆགས་ཡོད་ནོ་རོགས་ཀྱིས་ཅི་ཤེས། །
ཕོ་ངེད་ཚོའི་སེམས་ན་བརྗེད་མེད། །
རོགས་ཆུང་་་སོང་གི་ཕྱི་ཉིན་ནས། །
ཁྱོད་ཞེ་མཐུན་ཁ་མས་སྡོད་དྲ། །
ང་ཕྱིར་ར་སྡེ་ཡ་ལོས་ཡོང་། །
གཅིག་ཡོང་ན་རྩེ་ས་ཁྱོད་ཡིན། །
བྱ་ཁུ་ལོ་བྱང་ང་འཕུར་དུས། །
ཞེ་ཕྱིར་ར་ནགས་ག་ཆགས་ཡོད། །
ནགས་རྒྱ་རྫོང་ཟེར་ནི་ཆེ་ཡིན། །
ཞེ་ཆགས་ས་སྡོང་ཕྲུག་ཁྱོད་ཡིན། །
བྱ་ཁུ་ལོ་བྱང་ང་འཕུར་དུས། །
བྱིའུ་འཇོལ་མོར་ཞེ་རེ་ཆགས་ཀི །
ཆགས་མི་དགོས་ཁུ་ལོ་འཕུར་དྲ། །
ཁྱོད་ཕྱིར་ཡོང་ཉི་མ་ནམ་ཡིན། །
ཁྱོད་ཡོང་གི་དུས་ཚོད་ཤོད་དྲ། །
ནགས་རྒྱ་རྫོང་དཀྱིལ་ནས་ངས་བལྟ། །
ཤིང་ལོ་མའི་བར་ནས་ང་སྒུག །
470
ངས་སྡེ་མཐའ་བརྒྱུད་ལེ་འགྲོ་དུས། །
ཞེ་ཕྱིར་ར་སྡེ་ཡ་ཆགས་ཡོད། །
སྡེ་ཆེན་པོ་ཟེར་ནི་ཆེ་ཡིན། །
ཞེ་ཆགས་ས་རོགས་ལོ་ཁྱོད་ཡིན། །
r



ཡར་ལྟོས་གི་དགུང་སྔོན་གནམ་ནས། །
འབྲུག་ལྗང་ཁྲས་སྤྲིན་མཐའ་བརྒྱུད་དུས། །
འབྲུག་བུད་ཐལ་འདོད་ལེ་མ་གླེང་། ། །
སྤྲིན་དཀར་ནག་བར་ནས་སྒུགས་ར། །
ཅང་མི་འགོར་ཕྱིར་ར་ཐོན་ན། །
རོགས་ཆུང་ལོ་ཞེ མདངས་ཅན་པོ། །
ཁ་བགད་ལེ་ཚུ་ དུ་ ས་སྐྱིད་ཀི །
ཁ་བཀར་རེ་འགྲོ་ཁ་སྡུག་ཀི །
ཞེ་སྡུག་རུང་འབོད་སྲོལ་མེད་ཀི །
སྡེ་ཆེན་པོ་མར་ཁུའི་གྲོང་ནས། །
ངོས་སྡེ་རུ་བརྒྱུད་ལེ་འགྲོ་དུས། །
རོགས་བུད་ཐལ་འདོད་ལ་མ་གླེང༌། །
སྒོ་ཕྱི་ནང་བར་ནས་སྒུགས་ར། ། །
ཅང་མི་འགོར་ཕྱིར་ར་ཐོན་ན། །
སྟོད་སྤྲིན་དཀར་ཆད་ཀི་གཡས་ཟུར་ནས། །
སྤྲིན་ནག་ཆད་ཀི་གཡོན་ཟུར་ནས། །
སྤྲིན་དཀར་བོ་ལམ་མ་ལངས་དུས་ན། །
སྐྱིད་ཆེ་ཡེ་འབྲུག་ཆུང་གྲགས་ནི་མིན། ། །
འབྲུག་གྲགས་སའི་ཨ་སྔོན་མཐོ་ནི་རེད། །
ཆར་འབབ་སའི་དོག་མོ་དམའ་ནི་རེད། །
ངས་དེ་གསུམ་དྲན་ནས་གླེང་ནི་རེད། །
ཞེ་སྨྲེང་ངེ་འབྲུག་ཆུང་གྲགས་ནི་རེད། །
འབྲུག་དགུང་ནས་གྲུགས་ན་དགའ་གི །
ཆར་གནམ་ནས་བབས་ན་སྐྱིད་ཀི ། །
ཟླ་བཅུ་བ་གཞུག་ག་ཐོན་ན། ། །
འབྲུག་འགྲོ་དགོས་བསམས་ན་སྡུག་ཀི །
རོགས་སྡེ་ནས་ཡོང་དུས་དགའ་གི །
ཚིག་བཤད་ལེ་རྩེ་ན་སྐྱིད་ཀི །
དགྲ་ནག་པོ་གཞུག་ག་ཐོན་ན། །
རོགས་འགྲོ་དགོས་བསམས་ན་སྡུག་ཀི །
ས་སྡེ་ཆེན་གྲོང་གི་གཡས་ཟུར་ནས། །
སྡེ་ལུང་དཀྱིལ་གི་གཡོན་ཟུར་ནས། །
རོགས་ཆུང་ལོ་ལམ་མ་ཆས་དུས་ན། །
སྐྱིད་ཆེ་ཡེ་ལ་གཞས་བླངས་ནི་མིན། །
རོགས་རྩེ་ས་ཁ་ཐག་རིང་ནི་རེད། །
ཕྱི་སྡེ་བའི་མྱི་ཁ་རྒོད་ནི་རེད། །
ངས་དེ་གསུམ་དྲན་ནས་གླེང་ནི་རེད། །
ཞེ་སྨྲེང་ངེ་ལ་གཞས་བླངས་ནི་རེད། །
སྟོད་ན་ལུང་མེ་ཏོག་གསེར་ཆེན། །
སེར་ལམ་མེར་གད་དུས་སྐྱིད་ཀི །
མགོ་འབྲས་བུ་ཐོར་དུས་སྡུག་ཀི །
ཞེ་སྡུག་རུང་འཐུ་སྲོལ་མེད་ཀི །
རྫ་བང་རིམ་བརྒྱུད་ཀི་འབྲོང་ཕྲུག །
སེམས་ཁོ་ཐག་ཆོད་ལེ་མ་འདུག །
སྟོད་རྫ་མགོ་སྐོར་རེ་རྩྭ་ཡོད། །
སྨད་རྫ་མཐའ་སྐོར་རེ་ཆུ་ཡོད། །
471



འབྲོང་འུ་ཚོ་ཐུག་ཀི་ཐབས་ཡོད། ། །
སང་ནངས་མོ་མ་ཐོན་བཏང་ན། །
ངའི་གཤོག་སྣེར་དགྲ་ཞིག་བྱུང་ནི། །
བྱ་ཟེར་རེ་གླེང་གི་མ་འདུག །
ས་ཁ་ཐག་རིང་གི་དགའ་ལོ། ། །
སེམས་ཁོ་ཐག་ཆོད་ལེ་མ་འདུག །
ས་ཁ་ཐག་རིང་རུང་རྟ་ཡོད། །
དགྲ་ཇག་པ་ངན་རུང་བོའུ་ཡོད། ། །
རོགས་འུ་གཉིས་ཐུག་ཀི་ཐབས་ཡོད། །
རོགས་ཆུང་ལོ་སྡེ་མཐའ་བུད་སོང་ན། །
ལོ་ད་ལོ་མ་བལྟ་མི་ཡོང་། །
སང་ནངས་མོ་མིན་ན་མི་ཐོན། །
སང་ནངས་མོ་མ་ཐོན་བཏང་ན། །
ལུས་འབྱུང་བཞིར་དགྲ་ཞིག་བྱུང་ནི། །
རོགས་ཟེར་རེ་གླེང་གི་མ་འདུག །
ཤ་ཡུ་མོའི་ཕ་ས་ཁྱ་ཡག་རྫ། ། །
རྫ་བང་རིམ་བོའུ་ལྗིད་བསྐོར་དུས་ན། །
ཤཱ་རང་རང་ས་ཡ་འགྲོ་དགོས་གི །
ཁྱོད་འགྲོ་གི་ཤྭ་བོ་ཚེ་རིང་ན། །
ང་འདུག་ཀི་ཡུ་མོ་བཀྲ་ཤིས། །
བཀྲ་ཤིས་ཡེ་ཚེ་ཐག་རིང་ན། །
ཤ་ཡུ་མོ་ཡུན་གིས་ལོས་ཐུག །
རོགས་འགྲོ་དུས་འགྲོ་རྒྱུ་ཟེར་ར། །
ང་གོམ་གསུམ་གོམ་པས་བསྐྱལ་ལ། །
ཐག་ཇེ་རིང་མིན་ནི་མེད་རུང་། །
རོགས་འུ་གཉིས་ཡིད་སེམས་བསམ་པ་རེད། །
རོགས་ཆུང་ལོའི་ཕ་ས་སྡེ་ཆེན་གྲོང་། །
གྲོང་སྡེ་བ་མི་ཁས་བསྐོར་དུས་ན། །
རོགས་རང་རང་ས་ཡ་འགྲོ་དགོས་གི །
ཁྱོད་འགྲོ་གི་བྱི་ལི་ཚེ་རིང་ན། །
ང་འདུག་ཀི་བྱི་མོ་བཀྲ་ཤིས། །
བཀྲ་ཤིས་ཡེ་ཚེ་ཐག་རིང་ན། །
རོགས་ཆུང་ལོ་ཡུན་གིས་ལོས་ཐུག །
རོགས་འགྲོ་དུས་འགྲོ་རྒྱུ་ཟེར་ར། །
ང་ཁྲ་ཆེན་མིག་ཀིས་བསྐྱལ་ལ། ། །
མིག་མཆི་མ་མིན་གི་མེད་རུང་། །
རོགས་འུ་གཉིས་ཡིད་སེམས་བསམ་པ་རེད། །
རྒོད་ཐང་དཀར་ནམ་འཕང་སྟོད་དུས། །
བྲག་དམར་པོའི་སེམས་མ་མ་འཛིན། །
བྲག་དམར་པོའི་སེམས་མ་བཟུང་ན། །
གཤོག་གཡས་གཡོན་བཏང་ལྷོད་ཤོར་འགྲོ །
སྒྲོ་སྨུག་པོའི་གཤོག་རུ་ཟད་འགྲོ །
བྱ་ཁུ་ལོ་རྒྱ་གར་འཕུར་སོང་ན། །
ལོ་ད་ལོ་མ་བལྟ་མི་ཡོང་། །
སང་ནངས་མོ་མིན་ན་མི་ཐོན། །
472



རོགས་ཆུང་ལོ་གནས་ཡུལ་བརྒྱུད་དུས། །
ཕོ་ང་ཚོ་སེམས་མ་མ་འཛིན། །
ཕོ་ང་ཚོ་སེམས་མ་བཟུང་ན། །
ཞེ་སྣང་བ་སྡུག་ག་ཟད་འགྲོ །
ལག་ལས་ཀ་བཏང་ལྷོད་ཤོར་འགྲོ །
འདུག་མི་ཉན་དགུན་ཟླ་ཐོན་ཐལ། །
དབྱར་ཐོན་དུས་འབྲུག་ཆུང་ཐོན་ན། །
འབྲུག་གྲགས་གེ་ཆར་བ་འབབ་བ། །
འབྲུག་ཕོ་ཆུང་མི་འདུག་འགྲོ་ནོ་ཡིན། །
དགུང་སྔོན་པོ་མི་འགྲོ་འདུག་ནོ་རེད། །
ཆར་ཡང་ཡང་འབབ་གི་སྨོན་ལམ་རྒྱག །
རོགས་ཆུང་ལོ་མི་འདུག་འགྲོ་དགོས། །
འདུག་མི་ཉན་དགྲ་ནག་ཐོན་ཐལ། །
སང་ནངས་མོ་རོགས་ལོ་ཐོན་ན། ། །
རོགས་ཐོན་ནེ་ལ་ལ་ལེན་ན། །
ཕོ་ང་ཚོ་མི་འདུག་འགྲོ་ནོ་ཡིན། །
རོགས་ཁྱོད་ཚོ་མི་འགྲོ་འདུག་ནོ་རེད། །
རོགས་ཡང་ཡང་ཐུག་ཀི་སྨོན་ལམ་རྒྱག །
འབྲུག་ཕོ་ཆུང་མི་འདུག་འགྲོ་ན། །
རླུང་གཡུག་གེ་སྨུག་པ་འཐིབས་དུས། །
སྤྲིན་དཀར་པོའི་རེ་ས་སུ་ཡིན། །
རོགས་ཁྱོད་ཚོ་མི་འདུག་འགྲོ་ན། །
ནང་ན་ཟླ་སྡེ་ཡ་ཚོགས་དུས། །
རོགས་ཆུང་ལོ་རེ་ས་སུ་ཡིན། །
དགུང་སྔོན་པོ་ལྷོ་འགྲོ་བྱང་འགྲོ་རེད། ། །
ལྷོ་བྱང་ང་འགྲོ་ནོ་འབྲུག་ཆུང་རེད། །
འབྲུག་ཕོ་ཆུང་སོང་གི་ཉིན་མོ་ནས། །
དགུང་ཉི་མས་ཉི་མ་མི་ཆོད་ཀི །
དགུང་འདི་ནས་བསྡད་ན་མི་འདོད་ཀི ། །
འབྲུག་ཕོ་ཆུང་སོང་གི་ཕྱི་ཉིན། །
སྤྲིན་དཀར་པོའི་རེ་ས་རླུང་བྱོས། །
རླུང་གཡུག་ན་ཁ་བ་འབབ་བ། །
ཆར་འབབ་རྒྱུའི་ཁ་མ་ཉན་ན། །
སྡེ་ཆེན་པོ་ལྷོ་འགྲོ་བྱང་འགྲོ་རེད། །
ལྷོ་བྱང་ང་འགྲོ་ནོ་རོགས་ལོ་རེད། །
རོགས་ཆུང་ལོ་སོང་གི་ཉིན་མོ་ནས། །
རོགས་ཆུང་ལོས་ཉི་མ་མི་ཆོད་ཀི །
སྡེ་འདི་ནས་བསྡད་ན་མི་འདོད་ཀི །
ཕོ་ང་ཚོ་སོང་གི་ཕྱི་ཉིན། །
རོགས་ཁྱོད་ཚོའི་བརྟེན་ས་ཚིག་བྱོས། །
ཚིག་ཡིད་ལ་དྲན་ན་སྐྱིད་ལ། །
ཚིག་རོགས་ལོའི་ཁ་མ་ཉན་ན། །
འབྲུག་ཕོ་ཆུང་མི་འདུག་འགྲོ་དགོས། །
473



ཁྱ་ཤོད་ལེ་གྲགས་ཀི་ཟེར་གི ། །
ང་ས་ནས་བློ་སེམས་བདེ་ཡོད། །
དགུང་ཨ་སྔོན་ཡག་ཀི་ད་ཁུགས་ནས། །
འབྲུག་འགྲོ་ཁར་ཐེངས་གསུམ་ཁྱོག་ག་སོང་། །
འབྲུག་འགྲོ་ཁར་ཐེངས་གསུམས་གྲགས་ན། །
དགུང་ཨ་སྔོན་གང་གི་གང་ཞིག་རེད། ། །
འབྲུག་གྲགས་གེ་ཡོང་དུས་ནམ་ཞིག་རེད། །
སྡེ་ཆེན་པོ་ཡག་ཀི་ད་ཁུགས་ནས། །
རོགས་འགྲོ་ཁར་ཚིག་གསུམ་ཤོད་ལ་སོང་། །
རོགས་འགྲོ་ཁར་ཚིག་གསུམ་མ་བཤད་ན། །
སྡེ་ཆེན་པོ་གང་གི་གང་ཞིག་རེད། །
ཁ་བགད་ལེ་ཡོང་དུས་ནམ་ཞིག་རེད། །
རོགས་ཆུང་ལོ་སོང་གི་ཕྱི་ཉིན། །
ངས་གར་ཡོད་སྐད་ཆ་མ་དྲིས། །
ངས་དེ་རིང་སྐད་ཆ་དྲིས་ན། །
ཡུལ་ཕ་མའི་གུར་ཁང་ནང་ན། །
ཁྱིམ་བཟའ་བའི་དཀྱིལ་འཁོར་སྟེང་ན། །
གཉོམ་བཏང་ངེ་སྐྱིད་ཀི་ཟེར་གི །
ང་ས་ནས་བློ་སེམས་བདེ་ཡོད། །
འབྲོང་བྲེ་སེར་རྫ་རི་བརྒྱུད་དུས། །
རྫ་སྨུག་པོར་ཞེ་ཆགས་མེད་རུང་། །
ཞེ་ཆགས་ས་འབྲོང་མོ་ཁྱོད་ཡིན། །
ཁྱོད་བསྐྱུར་རེ་འགྲོ་ཁ་དཀའ་གི །
སྟོད་བྲག་རི་བྲག་ཀི་ནང་ནས། །
བྱ་ཁུ་བྱུག་ཁེར་འཕུར་སྙིང་རྗེ། །
ནང་བསྐོར་རེ་ནགས་རུ་དཀྱིལ་ནས། །
ཕྱིར་འཁོར་རེ་ཐེངས་གསུམ་གྲགས་ན། །
ཞེ་བསམ་པས་སྙིང་རེ་རྗེ་གི །
རོགས་ཆུང་ལོས་སྡེ་རུ་བརྒྱུད་དུས། །
སྡེ་ཆེན་པོར་ཞེ་ཆགས་མེད་རུང་། །
ཞེ་ཆགས་ས་རོགས་ལོ་ཁྱོད་རེད། །
ཁྱོད་བསྐྱུར་རེ་འགྲོ་ཁ་དཀའ་གི །
ས་སྡེ་ཆེན་སྡེ་གི་ནང་ནས། །
རོགས་ཆུང་ལོ་ཁེར་འགྲོ་སྙིང་རྗེ། །
ནང་བསྐོར་རེ་སྡེ་རུའི་དཀྱིལ་ནས། །
ཕྱིར་འཁོར་རེ་ཚིག་གསུམ་བཤད་ན། །
ཞེ་བསམ་པས་སྙིང་རེ་རྗེ་གི །
འབྲུག་ཕོ་ཆུང་སོང་གི་ཕྱི་ཉིན། །
འབྲུག་གར་ཡོད་སྐད་ཆ་མ་དྲིས། །
ངས་དེ་རིང་སྐད་ཆ་དྲིས་ན། ། །
སྤྲིན་དཀར་པོའི་གུར་ཁང་ནང་ན། །
འཇའ་སེར་པོའི་དཀྱིལ་འཁོར་སྟེང་ན། །
བྱ་ཁུ་བྱུག་སྙིང་ལ་རྗེ་བོ། །
ཟླ་བཞི་བ་མ་ཚེས་མི་ཐོན་གི །
ཟླ་གསུམ་མ་མིན་ནེ་མི་འདུག་ཀི །
ཟླ་གསུམ་མ་བསྡད་ལེ་བུད་སོང་ན། །
474



གསུང་སྙན་མོ་ཡིད་ནས་མི་བརྗེད་ཀི །
ཁྱོད་མི་འགྲོ་ཐབས་ཤིག་ཨེ་ཡོད་ཀི །
རྒྱོའུ་རྒྱ་མོ་སེམས་མ་མ་འཛིན། །
འགངས་མ་འཛིན་ཟེར་ནི་མིན་འདྲ། །
རྒྱུག་གོམ་པ་དམ་ལྷོད་ཤོར་འགྲོ །
ལྕག་ཕྲ་མོས་སྡང་སྡིགས་བསྟན་ན། །
དྲིག་གཉོམ་པོས་མནར་སྡུག་མི་ཁྱག །
རོགས་ཆུང་ལོ་སྙིང་ལ་རྗེ་བོ། །
དགུང་སྐར་མ་མ་ཤར་མི་ཐོན་གི །
ཞག་གཅིག་ག་མིན་ནེ་མི་འདུག་གི །
ཞག་གཅིག་ག་བསྡད་ལེ་བུད་སོང་ན། ། །
ཚིག་སྙན་མོ་ཡིད་ནས་མི་བརྗེད་གི །
ཁྱོད་མི་འགྲོ་ཐབས་ཤིག་ཨེ་ཡོད་ཀི །
སྟག་ཤ་རས་སྡེ་རུ་བརྒྱུད་དུས། །
མ་བུ་མོ་སེམས་མ་མ་འཛིན། །
འགངས་མ་འཛིན་ཟེར་ནི་མིན་འདྲ། །
ལག་ལས་ཀ་དམ་ལྷོད་ཤོར་འགྲོ །
ཡུལ་ཕ་མས་སྡང་སྡིགས་བསྟན་ན། །
སེམས་གཉོམ་པོས་མནར་སྡུག་མི་ཁྱག །
བྱ་ཁུ་བྱུག་ རྒྱ་གར་འཕུར་དུས་ན། ། །
ཞེ་ཕྱིར་འཁོར་ནགས་ག་ཆགས་ཡོད། །
ནགས་ཆ་མེད་རྒྱུས་མེད་ཞིག་ག ། །
ཞེ་ཕྱིར་ར་ཆགས་དོན་མེད་རུང་། །
ནགས་རྒྱ་རྫོང་བྱིའུ་ཆུང་འཇོལ་མོ། །
ཤིང་ལྕང་མའི་བར་ན་ལུས་ཡོད། །
ཞེ་ཕྱིར་ར་ཆགས་དོན་དེ་ཡིན། །
སྟོན་ཟླ་བ་བདུན་པ་ཚེས་དུས། །
བྱ་ཁུ་བྱུག་མི་འདུག་འཕུར་འགྲོ །
བྱ་ཁུ་བྱུག་འཕུར་གི་ཕྱིན་ཆད། །
ང་འབབ་སའི་སྡོང་ཕྲན་མགོ་ཡ། །
བྱ་གང་ཡིན་འབབ་ཀི་མ་འཇུག །
འགངས་མ་འཇུག་ཟེར་ནི་མིན་འདྲ། །
ཤིང་ཏཱ་ལེའི་ལོ་མ་སྐམ་འགྲོ །
བསྐམས་སོང་དུས་བྱ་བརྒྱའི་འདོད་ཡིན། །
བྱ་རང་རང་སེམས་གི་གླེང་ཡིན། །
ཕོ་ང་ཚོས་སྡེ་རུ་བརྒྱུད་དུས། །
ཞེ་ཕྱིར་འཁོར་སྡེ་ཡ་ཆགས་ཡོད། ། །
སྡེ་ཆ་མེད་རྒྱུས་མེད་ཞིག་ག ། །
ཞེ་ཕྱིར་ར་ཆགས་དོན་མེད་རུང༌། །
ལོ་བཅོ་ལྔའི་ཆུང་འདྲིས་རོགས་ལོ། །
གཏམ་མི་ཁའི་བར་ན་ལུས་ཡོད། །
ཞེ་ཕྱིར་ར་ཆགས་དོན་དེ་ཡིན། །
གཏམ་མི་ཁ་སྡེ་ཡ་འུར་དུས། །
ཕོ་ང་ཚོ་མི་འདུག་བུད་འགྲོ ། །
ཕོ་ང་ཚོ་སོང་གི་ཕྱིན་ཆད། །
ཁའི་དུང་སོ་སུམ་ཅུའི་བར་ནས། །
རྟ་འདོ་བས་བྱང་ལམ་གཅོད་དུས། །
475



ཚིག་གཞན་ན་བཤད་ཀི་མ་འདུག །
འགངས་མ་བཤད་ཟེར་ནི་མིན་འདྲ། ། །
རོགས་འུ་གཉིས་ཞེ་འདང་བརྗེད་འགྲོ ། །
བརྗེད་སོང་ན་རོགས་བརྒྱའི་འདོད་ཡིན། །
རོགས་རང་རང་སེམས་གི་གླེང་ཡིན། ། །
| འབབ་མ་ཐུབ་སེམས་མ་བཟུང་ངེ་འཕུར། །
དེང་ཕྱིན་ཆད་ཕྱིར་འཁོར་མ་བརྒྱབ་ན། །
མགོ་སྤུ་གྲི་ལྡེམ་མེ་སྙིང་རེ་རྗེ། །
ཕྱི་རྫ་རི་སྨུག་ཀེ་བང་རིམ་ཅན། །
ཞག་ཉི་མའི་དྭངས་ཐབས་དཀའ་གི་ར། །
ལོ་ཟླ་ཡི་དྭངས་རག་ཞིག་ག །
སྨུག་གཞན་ན་མ་འཁྱམ་འདུག་རྒྱུ ། །
རོགས་ཆུ་ལོ་དུང་གི་སོ་སྒོ་ཅན། །
སྡེ་ཆེན་པོ་ཡིད་ལ་ཤར་རེ་སོང་། །
རོགས་ཆུང་ལོ་མིག་གིས་གཤའ་ཡེ་སོང་། །
རྩེ་མ་ཐུབ་སེམས་མ་བཟུང་ངེ་སོང་། །
སང་ཕྱིན་ཆད་ཕྱིར་བསྐོར་མ་བརྒྱབ་ན། །
ཁ་དུང་སོ་གྱིག་གེ་སྙིང་རེ་རྗེ། །
རོགས་ཆུང་ལོ་ཁ་ཚིག་མགུར་མ་ཅན། །
ཞག་ཉི་མའི་ཐུག་ཐབས་དཀའ་གི་ར། །
ལོ་ཟླ་ཡི་ཐུག་རག་ཞིག་ག ། །
ཞེ་གཞན་ན་མ་མཐུན་འདུག་རྒྱུ། ། །
བྱ་གྲགས་ཞོར་སྟོད་ལ་འཕུར་དུས། །
བྱིའུ་འཇོལ་མོ་ནགས་ན་ལུས་ཡོད། །
བྱ་མ་སུན་ནགས་ནས་སྡོད་དྲ། །
ལོ་གཞུག་ཀི་བཞི་བའི་ནང་ང་། །
བྱ་མི་འགོར་ནགས་ག་ཐོན་ན། །
ནགས་རྒྱ་རྫོང་དཀྱིལ་ནས་གྲགས་རྒྱུ། །
སྟོད་གངས་རི་མི་འདུག་ཞུ་རྒྱུ། །
གངས་ལག་མཐིལ་ཙམ་ཞིག་བསྐྱུར་རྒྱུ། །
འབྲོང་བྲེ་སེར་བརྟེན་ས་འཇོག་རྒྱུ། །
སྟག་ཤ་ར་མི་འདུག་འགྲོ་རྒྱུ། །
ཚིག་མགུར་མ་ཙམ་ཞིག་བསྐྱུར་རྒྱུ། །
སྨན་བུ་མོ་བརྟེན་ས་འཇོག་རྒྱུ། །
སྟག་ཤ་རས་སྡེ་མཐའ་བརྒྱུད་དུས། །
སྨན་བུ་མོ་སྡེ་ན་ལུས་ཡོད། །
རོགས་མ་སུན་སྡེ་ནས་སྡོད་དྲ། །
ལོ་གཞུག་ཀི་བཞི་བའི་ནང་ང་། །
རོགས་མི་འགོར་སྡེ་ཡ་ཐོན་ན། །
སྡེ་ན་ཟླའི་གྲུབ་ནས་རྩེ་རྒྱུ། །
རྒོད་ཐང་དཀར་དུང་གི་ཐོད་ལྕོག་ཅན། །
དགུང་ཨ་སྔོན་ཐོང་ང་བཟུང་ངེ་འཕུར། །
བྲག་དམར་པོ་མིག་ཀིས་གཤའ་ཡེ་སོང་། །
མཛོ་ཁྱུང་དཀར་སྙིང་ལ་རྗེ་བོ། །
གདང་གཅིག་ག་ད་འདོགས་ཟེར་རྒྱུ། །
476



རྟ་བཟང་ན་ཉི་མ་གཅིག་རེད། །
མཛོ་གཉིས་ཀར་སྔོན་ལས་མེད་ཀི ། །
ཤར་བོད་པའི་ཚོང་བ་འགྲོ་དུས། །
ལམ་གཅིག་ནས་ཐུག་ཐབས་ལོས་ཡོད། །
སྡེ་ཆེན་པོ་ཕར་ཁ་ཀ་རེད། །
གཏམ་མི་ཁ་བར་གི་དགྲ་རེད། །
དགྲ་དེ་ཚོ་བར་ན་མེད་རྒྱུ་ན། །
རོགས་ཐུག་རྒྱུ་ཞག་མ་གཅིག་རེད། །
རོགས་ཆུང་ལོ་སྙིང་ལ་རྗེ་བོ། །
ཁྱིམ་གཅིག་ནས་ད་འདུག་ཟེར་རྒྱུ། །
རོགས་གཉིས་ཀ་སྔོན་ལས་མེད་ཀི །
གྲོང་ན་ཟླ་སྡེ་ཡ་ཚོགས་དུས། །
སྡེ་གཅིག་ནས་ཐུག་ཐབས་ལོས་ཡོད། །
དགུང་ཨ་སྔོན་གོས་སྔོན་ཞེང་གཅིག་རེད། །
ཁྱོད་འདུག་ཀི་དགུང་སྔོན་དལ་མོ་རེད། །
ང་འགྲོ་གི་ཉི་ཟླ་བྲེལ་མོ་རེད། །
ང་བྲེལ་རུང་སེམས་ནས་སྡུག་ཀི་མེད། །
ང་ལོ་ཡ་ཟླ་ཡི་མི་འགོར། ། །
ཞག་ཉི་མས་ཕྱིར་འཁོར་རྒྱག་རྒྱུ། །
བྱ་ཡར་འཕུར་ཞིག་ག་སྒྲོ་བསྐུར། །
སྒྲོ་བསྐུར་བསྐུར་ཐམས་ཅད་ང་མིན། །
ང་ཡིན་ན་སྒྲོ་མགོ་གསེར་ཡིན། ། །
སྒྲོ་སྐེད་སྔོན་པོ་གཡུ་ཡིན། །
སྒོ་རྟིང་དཀར་པོ་དུང་ཡིན། །
སྒྲོ་དེ་གསུམ་འཛོམས་ན་ང་ཡིན། །
སྒྲོ་ལྷག་པ་ཡོད་ན་གཞན་ཡིན། །
རོགས་ཆུང་ལོ་གོས་ལོ་ཞེང་གཅིག་རེད། །
ཁྱོད་འདུག་ཀི་ཆུང་ལོ་དལ་མོ་རེད། །
ང་འགྲོ་གི་བྱི་ལི་བྲེལ་མོ་རེད། །
ང་བྲེལ་རུང་ཡིད་སེམས་སྡུག་ཀི་མེད། །
ང་ལོ་ཡ་ཟླ་ཡི་མི་འགོར། །
ཞག་ཉི་མས་ཕྱིར་སྐོར་རྒྱག་རྒྱུ། །
མི་ཡར་འགྲོ་ཞིག་ག་ཚིག་བསྐུར། །
ཚིག་བསྐུར་བསྐུར་ཐམས་ཅད་ང་མིན། །
ང་ཡིན་ན་ཚིག་མགོ་ཆོས་ཡིན། །
ཚིག་སྐེད་ཕ་མའི་གསུང་ཡིན། །
ཚིག་རྔ་རོགས་ཀི་མིང་ཡིན། །
ཚིག་དེ་གསུམ་འཛོམས་ན་ང་ཡིན། །
ཚིག་ལྷག་པ་ཡོད་ན་གཞན་ཡིན། །
རྨ་ཕ་རི་ཕར་ཁ་ཀ་རེད། །
ཆུ་རྨ་ཆུ་ལམ་ཁའི་དགྲ་རེད། །
དགྲ་དེ་ཚོ་ལམ་ན་མེད་རྒྱུ་ན། །
འབྲུག་ལྗང་ལོ་ཟེར་ར་སྐད་གཏོང་། །
དགུང་སྔོན་པོར་ཀོ་གི་མ་འཇུག །
ཀོ་སོང་ན་རྣ་སྡུག་ཁྱོད་ཡོད། །
དེ་ཞོར་གི་མི་ཁ་ང་ཆེ། །
477



རོགས་ཆུང་ལོ་ཟེར་ར་སྐད་གཏོང་། །
ཁྱིམ་བཟའ་བ་ཤེས་གི་མ་འཇུག །
ཤེས་སོང་ན་རྣ་སྡུག་ཁྱོད་ཡོད། །
དེ་ཞོར་གི་མི་ཁ་ང་ཆེ། །
ཡུལ་ཟེར་རེ་འདྲི་གི་བསྡད་ལ། །
ཡུལ་སྡེ་བའི་སྐད་ཆ་གོ་ན། །
རོགས་ཆུང་ལོའི་ཡིད་སེམས་བདེ་གི །
ལྗང་ལྡེམ་མེ་ཡོད་ནོ་མཚོ་རེད། །
གཤོག་རྒྱང་ངེ་འཕུར་ནོ་རྨ་བྱ་རེད། །
རྒྱང་བཀྱེད་ལེ་ལྟ་ནོ་ནེ་ཙོ་རེད། ། །
བྱ་ནེ་ཙོས་འཇིགས་པ་ཇེ་སྟོན་རེད། །
འཇིགས་བསྟན་ན་གཤོག་རྩལ་ཇེ་རྒྱས་རེད། ། །
ངའི་སྐེ་གི་གསེར་ནག་གདུ་བུ། ། །
ངས་ལེན་ན་རོགས་ལོ་ཁྱོས་གོན། །
རོགས་འུ་གཉིས་མ་ཐུག་བཏང་ན། །
མིག་ཁྲ་རིལ་བརྟེན་ས་འདི་བྱོས། །
ངའི་སྐེད་ཀི་གོས་ཆེན་སྐེ་རགས། །
ངས་བཤིགས་ག་རོགས་ལོ་ཁྱོས་ཆོངས། །
རོགས་འུ་གཉིས་མ་ཐུག་བཏང་ན། །
སེམས་གངས་དཀར་བརྟེན་ས་འདི་བྱོས། །
ཁྲ་གྱིག་གེ་ཡོད་ནོ་སྡེ་བ་རེད། །
གཉོམ་བཏང་ངེ་འདུག་ནོ་ཆུང་ལོ་རེད། ། །
རྒྱང་བཀྱེད་ལེ་ལྟ་ནོ་ན་ཟླ་རེད། །
ནང་ན་ཟླས་འཇིགས་པ་ཇེ་སྟོན་རེད། །
འཇིགས་བསྟན་ན་ཞེ་འདང་ཇེ་ཆེ་རེད། །
དགུང་ཨ་སྔོན་ཡག་ཀི་ད་ཁུགས་ནས། །
འབྲུག་འགྲོ་ཁར་ཐེངས་གསུམ་ཁྱོག་ག་སོང་།
འབྲུག་འགྲོ་ཁར་ཐེངས་གསུམ་མ་གྲགས་ན། །
དགུང་སྔོན་པོས་གོ་ན་ངོ་རེ་ཚ། །
ཆུ་དལ་འབབ་རྨ་ཆུའི་ཁ་གི །
བྱ་རྨ་བྱ་སྔོན་མོར་ཤོད་ལ། །
བྱ་ཟེར་རེ་འབྲི་སྲོལ་མེད་ཀི །
སྒྲོ་ཟེར་རེ་འདྲི་གི་བསྡད་ལ། །
སྒོ་འཛོམས་གི་སྐད་ཆ་གོ་ན། །
བྱ་ངང་བའི་ཡིད་སེམས་བདེ་གི །
སྡེ་ཆེན་པོ་ཡག་ཀི་ད་ཁུགས་ནས། །
རོགས་འགྲོ་ཁར་ཚིག་གསུམ་ཤོད་ལ་སོང་། །
རོགས་འགྲོ་ཁར་ཚིག་གསུམ་མ་བཤད་ན། །
གྲོང་རོགས་ལོས་གོ་ན་ངོ་རེ་ཚ།
སྡེ་སྐར་ཚོགས་འདྲ་བོའི་ནང་གི །
ངའི་ཞེ་མཐུན་དགའ་ལོར་ཤོད་ལ། །
རོགས་ཟེར་རེ་འབྲི་སྲོལ་མེད་ཀི ། །
སྟོད་རི་ཆེན་རི་ཆུང་སྐོར་ར་འགྲོ །
སྟོད་རི་ཆེན་ལབ་ཙེ་བསྟོད་ལ་འགྲོ །
ནང་སྲོག་ཤིང་བསྟོད་ཁོམ་མ་བྱུང་ན། །
478



ཕྱི་བལ་དཀར་དམུ་ཐག་འཐེན་ན་འགྲོ ། ། སྡེ་ཆེན་པོའི་གྲོང་གི་རོགས་ལོ། །
གྲོང་འདི་ནས་ལན་གཅིག་ཐུག་དུས། །
ས་སྡེ་ཆེན་སྡེ་ཆུང་སྐོར་ར་འགྲོ །
རོགས་འདུག་འདོད་མེད་ནི་མིན་འདྲ། །
སྡེ་ཆེན་པོའི་རོགས་ལོར་ཐུག་ག་འགྲོ ། ཕྱི་སྡེ་བའི་མིག་ག་རན་མེད། །
ཞེ་མཐུན་ནས་འདུག་ཁོམ་མ་བྱུང་ན། ། ཡུལ་ཕ་མའི་བློ་ཡ་བབས་མེད། །
ཁ་བགད་ལེ་ཚིག་གསུམ་བཤད་ལ་འགྲོ ། གཏམ་མི་ཁ་འཁུར་རེ་རྩེ་རྒྱུ། །
རོགས་བསྡད་ལེ་རྩེ་ཁོམ་ང་མེད། །
དགུང་ཉི་མ་གསེར་བཟང་མ་བོ། །
ང་གསེར་བཟང་གསེར་ར་མཇལ་འདོད་ཡོད། ། | སྤྲིན་དགུང་ནས་འཐིབས་ནོ་ནད་པ་རེད། །
མཇལ་འདོད་ཡོད་དྲ་བྲ་མ་བྲེལ། ། འབྲུག་ཐེངས་གསུམ་གྲགས་ནོ་སྨན་པ་རེད། །
བྲ་མ་བྲེལ་ལ་མཇལ་ལེ་ཅི། །
ཆར་ཤག་སེ་བབས་ན་སངས་དྲག་རེད། །
ཁ་ཕྱིར་འཁོར་རྒྱག་དུས་ཡུན་གིས་མཇལ། །
རོགས་མ་ཐུག་བསྡད་ནོ་ནད་པ་རེད། །
རོགས་ཆུང་ལོ་ཚིག་བཟང་མ་བོ། ། ཁ་ཚིག་གསུམ་བཤད་ནོ་སྨན་པ་རེད། །
ང་ཚིག་བཟང་ཚིག་ག་རྩེ་འདོད་ཡོད། ། གླུ་སིང་སེ་བླངས་ན་སངས་དྲག་རེད། །
རྩེ་འདོད་ཡོད་དྲ་བྲ་མ་བྲེལ། །
བྲ་མ་བྲེལ་ལ་རྩེ་ཡེ་ཅི། །
རྟ་གང་ཡག་རྐྱང་དམར་མཚལ་ཡག་ཀི །
ཁ་ཕྱིར་འཁོར་རྒྱུག་དུས་ཡུན་གིས་རྩེ། ། སྲབ་གང་ཡག་འགྲམ་ལོང་གསེར་ཡག་ཀི །
ཕྱི་རྟ་བརྒྱའི་གྱབ་ཀི་རྒྱུག་ཡག་ཀི །
རྫ་ཁྱ་ཡག་དཀྱིལ་གི་ཆུ་མགོ།
རྟ་གང་ཡག་རྒྱུག་ཀི་སྨོན་ལམ་འདེབས། །
འབྲོང་རྫ་ཡ་ཐེངས་ཤིག་འཁོར་དུས། །
ཆུ་འཐུང་འདོད་མེད་ནི་མིན་འདྲ། ། རོགས་གང་ཡག་ན་ཟླའི་རོགས་ཡག་ཀི །
ནང་འབྲོང་བརྒྱ་སྔོན་ན་བཞུར་ཐལ། ། ཞེ་གང་མཐུན་ཆུང་འདྲིས་རོགས་མཐུན་གི །
ང་འབྲོང་ཕྲུག་གཞུག་ག་ལུས་ཐལ། ། ཕྱི་རོགས་བརྒྱ་གྲུབ་ཀི་རྩེ་ཡག་ཀི །
རྡོ་གཡའ་མ་གློང་ངེ་འཐུང་རྒྱུ། ། རོགས་གང་ཡག་རྩེ་གི་སྨོན་ལམ་འདེབས། །
འབྲོང་བསྡད་ལེ་འཐུང་ཁོམ་ང་མེད། །
སྟོད་ཁིས་ཆེན་མེ་ཏོག་སེར་ཆེན།
479



འབྲོང་བྲེ་ལོས་ཁམ་གསུམ་ཟ་ཡ་འགྲོ །
དབྱར་མི་རྟག་རྩྭ་མགོའི་ཟིལ་བ་རེད། ། །
འབྲོང་མི་འདུག་རྫ་རི་བརྒྱུད་རྒྱུ་རེད། །
རྨ་ཕར་ཁའི་གསེར་ལུང་མཐའ་ནས། །
བྱ་རྨ་བྱ་གསེར་སྒྲོ་ཅན་པོ། །
སྒྲོའི་ཐིག་ལེ་མ་འགྱུར་སྡོད་དྲ། །
གསེར་བུམ་པའི་ཁ་རྒྱན་ཁྱོད་ཡིན། །
སྡེ་ཆེན་པོའི་དཀྱིལ་གི་ཆུང་ལོ། །
རོགས་ཆུང་ལོས་ཚིག་གསུམ་འཤད་ལ་འགྲོ །
ཚེ་མི་རྟག་ལ་ཁའི་ཉི་མ་རེད། །
རོགས་མི་འདུག་སྡེ་རུ་བརྒྱུད་རྒྱུ་རེད། །
ས་སྡེ་ཆེན་སྡེ་ལུང་མཐའ་ནས། །
རོགས་ཆུང་ལོ་ཁ་ཚིག་ཅན་པོ། །
འདང་ཞེ་རྩིས་མ་འགྱུར་སྡོད་དྲ། །
ཚེ་གང་གི་ཚེ་འགྲོགས་ཁྱོད་ཡིན། །
ང་ཁམ་བུ་སིལ་སྡོང་ལྗོན་ཤིང་། །
ཤིང་སྐྱེ་སའི་རྒྱ་རྫོང་ནགས་ནས། །
མགོ་ཤིང་ཏོག་དུད་ལེར་འདུག་རྒྱུ། །
བྱ་ནམ་འཁོར་ནམ་འབབ་ཁྱོས་ལྟོས། །
བྱ་ཁུ་ལོ་མི་འདུག་འགྲོ་ནོ་རེད། །
གསུང་སྙན་མོ་བསྐྱུར་ས་མི་འགྲོ་གི །
གསུང་སྙན་མོ་བསྐྱུར་ས་འགྲོ་རྒྱུ་ན། །
ངས་འཕུར་གྲོགས་འཇོལ་མོར་སྐད་ཅིག་འཇོག །
ཁྱོད་མ་འཕུར་ཁ་མས་བསྡད་བཏང་ན། །
ང་འཕུར་ཐག་རིང་རུང་ཐུག་ཀི་ཡོང་། །
ང་སྡེ་ཆེན་ཞང་བཟང་ཚ་མོ། །
རང་སྐྱེ་སའི་སྡེ་ཆེན་གྲོང་ནས། །
སྐྱིད་འཛུམ་དཀར་གྱི་ལེར་འདུག་རྒྱུ། །
རོགས་ནམ་ཐོན་ནམ་རྩེ་ཁྱོས་ལྟོས། །
སྟོད་འབྲོག་གི་རྩ་ཐང་ལུག་རེར། །
ལུག་འཚེར་མོའི་རྒྱན་ཆ་བལ་རེད། །
བལ་ཡང་ཡང་འབྲེག་ཀི་སྨོན་ལམ། །
ཕོ་ང་ཚོ་མི་འདུག་འགྲོ་ནོ་རེད། །
ཚིག་སྙན་མོ་བསྐྱུར་ས་མི་འགྲོ་གི །
ཚིག་སྙན་མོ་བསྐྱུར་ས་འགྲོ་རྒྱུ་ན། །
ངས་ཆུང་འདྲིས་རོགས་ལོར་སྐད་ཅིག་འཇོག །
ཁྱོད་མ་འགྱུར་ཁ་མས་བསྡད་བཏང་ན། །
ང་ལམ་ཐག་རིང་རུང་ཐུག་ཀི་ཡོང་། །
སྨད་ཁྲི་སྡེ་ཐམས་ཅད་རོགས་རེད། །
རོགས་ཆུང་ལོའི་རྒྱན་ཆ་གླུ་རེད། །
རོགས་ཡང་ཡང་རྩེ་གི་སྨོན་ལམ། །
བྱ་ངང་བ་བྱང་ང་འཕུར་དུས། །
མཚོ་མེ་ལོང་ཅན་པོ་ཁྱོད་བསམས། །
ཁྱོད་མ་སྐམ་མ་འགྱུར་བསྡད་ན། །
480



བྱ་ངང་བ་མཚོ་ཡ་འཁོར་ར། །
，
་་
རོགས་ཆུང་ལོ་སྡེ་ཡ་འགྲོ་དུས། །
རོགས་ཞེ་མཐུན་དགའ་ལོ་ཁྱོད་བསམས། ། །
ཁྱོད་མ་སོང་མ་འགྱུར་བསྡད་ན། ། །
ང་རོགས་ལོ་སྡེ་ཡ་འཁོར་ར། །
བུ་བུ་མོ་གཉིས་ཀས་ཞེ་རྩེ་བྱས། །
རང་ཕན་ན་དབང་ཆེན་མེད་ཀི་འདོད། །
རང་ཕན་ན་དབང་ཆེན་ཡོད་ནི་རེད། །
ཡུལ་ཕ་མ་ཐོན་ན་དབང་ཆེན་རེད། །
གཏམ་མི་ཁ་འཁོར་ན་གཟུར་མེད་རེད། །
ཕྱོགས་གཉིས་ཡ་མི་འགྲོ་ཀ་མེད་རེད། །
ཞེ་སྡུག་གེ་མི་འདུག་ཐབས་མེད་རེད། །
སྟོད་ན་ལུང་ཡག་ཀི་རྫ་ལུང་ནས། །
མགོ་རུ་ཐུར་ཡག་པ་བྲེ་སེར་འབྲོང་། །
ན་མེ་ཏོག་ཡོད་ན་སྐྱེས་ཤེས་བྱོས། །
ན་སྤང་ལུང་སེམས་མ་འཛིན་ཡག་བྱོས། ། །
མཚོ་སྔོན་པོ་ཚྭ་མཚོ་ཁ་ནས། །
བྱ་འཕུར་བར་ཡིད་སེམས་སྡུག་ཀི །
འདང་བརྒྱབ་ན་སྡུག་དོན་མེད་ཀི །
དགུང་ཨ་སྔོན་གཅིག་ཀི་འོག་ན། །
བྱ་མི་ཐུག་ས་ཞིག་མེད་ཀི ། །
|
སྟོད་ན་ལུང་ཡག་ཀི་སྡེ་ལུང་ནས། །
ཁ་དུང་སོ་གྱིག་གེ་ར་ཟླའི་རོགས། །
རོགས་ཁ་མཐུན་ཡོད་ན་རྩེ་ཤེས་བྱོས། །
རོགས་ཞེ་མཐུན་སེམས་མ་འཛིན་ཡག་བྱོས། །
སྡེ་ཆེན་པོ་སྡེ་ཆེན་གྲོང་ནས། ། །
རོགས་འགྲོ་ཁར་ཡིད་སེམས་སྡུག་ཀི །
འདང་བརྒྱབ་ན་སྡུག་དོན་མེད་ཀི །
སྡེ་ཆེན་པོ་གཅིག་ཀི་ནང་ན། ། །
རོགས་མི་ཐུག་ས་ཞིག་མེད་ཀི །
རྫ་ཁྱ་ཡག་ཐང་གི་སྤང་ལམ་ན། །
འབྲོང་འབྲོང་མོ་གཉིས་ཀས་རྭ་རྩེ་བྱས། །
རང་ཡན་གི་དབང་ཆེན་མེད་ཀི་འདོད། །
རང་ཡན་གི་དབང་ཆེན་ཡོད་ནི་རེད། །
དགྲ་རྔོན་པ་ཐོན་ན་དབང་ཆེན་རེད། ། །
མདའ་ལི་མ་འཕངས་ན་གཟུར་མེད་རེད། །
ཕྱོགས་གཉིས་ཡ་མི་འགྲོ་ཀ་མེད་རེད། །
ཞེ་སྡུག་གེ་མི་འདུག་ཐབས་མེད་རེད། །
སྟོད་གཡུ་ལུང་རྟ་བརྒྱ་ད་ལ་ལ། །
དེའི་ནང་ན་རྟ་གཅིག་ས་ལ་ལ། །
རྟ་རང་ང་འཚེར་ནི་ཆེ་ཡིན་ན། །
ཇག་ཁྲམ་པས་མི་བདེ་གཏད་ནི་རེད། །
རྟེའུ་རྒོད་མ་གཞུག་ག་བསྐྱུར་ནི་རེད། །
ས་སྡེ་ཆེན་ཡག་ཀི་སྡེ་ལུང་ནས། །
ས་སྡེ་ཆེན་རོགས་བརྒྱ་ད་ལ་ལ། །
481



དེའི་ནང་ན་རོགས་གཅིག་ས་ལ་ལ། །
གླུ་རང་ང་བླངས་ནི་ཆེ་ཡིན་ན། ། །
ཡུལ་ཕ་མས་མི་བདེ་གཏད་ནི་རེད། །
རོགས་ཆུང་ལོ་གཞུག་ག་བསྒྱུར་ནི་རེད། །
སྡེ་གཅིག་ནས་ཐུག་གེ་སྐྱིད་ཡོད། །
ཡུལ་ཕ་མའི་ཚིག་ཀིས་བཀའ་བབས། །
རོགས་འུ་གཉིས་ཁ་ཁར་བཏང་ཐལ། །
ས་སོག་པོའི་ལུག་རྒྱུད་བཤད་ལེ་ཅི། ། །
བལ་དཀར་བོའི་འཇམ་ཤ་གླེང་ངེ་ཅི། །
སྤྱང་དར་མ་ཟེར་རེ་དབང་ཆེན་ཞིག །
ཤིང་དྲ་མ་ཟེར་རེ་སྐྱོན་ཆེན་ཞིག །
འདི་དབང་ཆེན་སྐྱོན་ཆེན་མང་ས་ནས། །
ལུག་འཚེར་མོ་མི་བརྗེད་ཀ་མེད་རེད། །
ཞིང་ཆུ་མ་འབྲེག་རྒྱུ་དལ་ཐལ། །
འབྲུ་སྔོན་མོའི་འབྲུ་བརྒྱ་ཐོར་ཐལ། །
འབྲེག་མ་ཐུབ་འགྱོད་སེམས་ཆེ་གི །
ཁྱོའི་སེམས་ན་འགྱོད་པ་ཨེ་ཡོད། །
རུ་བཀལ་ལེ་རུ་བརྒྱ་ཐོར་ཐལ། ། །
རོགས་འུ་གཉིས་ཁ་ཐག་རིང་ཐལ། །
རྩེ་མ་ཐུབ་འགྱོད་སེམས་ཆེ་གི ། །
ཁྱོའི་སེམས་ན་འགྱོད་པ་ཨེ་ཡོད། །
རྨ་ཕ་རིའི་རོགས་རྒྱུད་བཤད་ལེ་ཅི། །
ཚིག་ལྷོད་ཤ་ཅན་པོ་གླེང་ངེ་ཅི། །
ཡུལ་ཕ་མ་ཟེར་རེ་དབང་ཆེན་ཞིག །
གཏམ་མི་ཁ་ཟེར་རེ་སྐྱོན་ཆེན་ཞིག ། །
འདི་དབང་ཆེན་སྐྱོན་ཆེན་མང་ས་ནས། །
རོགས་ཆུང་ལོ་མི་བརྗེད་ཀ་མེད་རེད། །
རི་མཐོ་ན་མི་སྡུག་དམའ་ན་སྡུག །
རི་དམའ་མོ་སྨུག་གིས་བཟུང་ན་སྡུག །
སྨུག་དྭངས་ཐབས་མེད་ན་ལྷག་པ་སྡུག །
རུ་མང་ན་མི་སྡུག་ཉུང་ན་སྡུག །
རུ་ཉུང་ངེ་རུ་བརྒྱ་ཐོར་ན་སྡུག །
རོགས་ཐུག་ཐབས་མེད་ན་ལྷག་པ་སྡུག །
ཨ་ཡག་ཁྱ་ཡག་རྫ་ནས། །
རྭ་ཡག་བྲེ་སེར་འབྲོང་མོ། །
རྫ་གཅིག་ནས་ཐུག་གེ་སྐྱིད་ཡོད། །
ཕྱི་རྔོན་པའི་བོའུ་ཡིས་བཀའ་བབས། །
འབྲོང་འུ་གཉིས་ཁ་ཁར་བཏང་ཐལ། །
ཤ་ཕོ་ཆེན་དུང་རྭ་ཅན་པོ། །
དབྱར་མ་ཐོན་བསམ་པ་མེད་དྲ། །
ར་གཤིབ་བེ་འདུག་དབང་མེད་ནོ། །
ཤ་ཁྱོད་ལ་འུ་གཉིས་ལས་རེད། །
སྤང་གཡུ་ལོའི་ཁུགས་ནས་རྩེ་ཡ། །
ཨ་ཡག་ཁྱ་ཡག་སྡེ་ནས། །
ཚིག་ཡག་ན་ཆུང་བུ་མོ། །
482



ཤ་ཡུ་མོའི་རྒྱབ་ནས་སྡོད་དྲ། །
ངའི་སེམས་གི་དྲོད་ཐིག་འདི་རེད། །
འདང་ཞེ་རྩིས་ཡིད་ནས་ཆེ་བརྗེད། །
རོགས་ཆུང་ལོ་ཁ་ཚིག་ཅན་པོ། ། །
རོགས་མ་མཐུན་བསམ་པ་མེད་དྲ། །
ཁྱོད་འགྲོག་གེ་འདུག་དབང་མེད་ནོ། །
རོགས་ཁྱོད་ལ་འུ་གཉིས་ལས་རེད། །
སྡེ་མར་ཁུའི་གཞུང་ནས་རྩེ་ཡ། །
རོགས་ན་ཟླའི་གྲུབ་ནས་སྡོད་དྲ། །
ངའི་སེམས་གི་དྲོད་ཐིག་དེ་ཡིན། །
ཇ་ཡོངས་འཛིན་རྒྱ་ཇ་དམར་པོ། །
འདང་བརྒྱབ་ན་ཐང་ཤིང་ལོ་མ་རེད། །
སྐོལ་བཏང་ན་དམར་པོ་མཚལ་རེད། །
འཐུང་བཏང་ན་སྐོམ་པའི་འདོད་རེད། །
ཚར་སོང་ན་ཨ་ལ་ལ་རེད། །
འདི་ངེས་ངེས་རིན་པོ་ཆེ་རེད། །
བྱ་ཁུ་ལོས་ནགས་རི་བརྒྱུད་དུས། །
བྱེའུ་འཇོལ་མོ་ནགས་ནས་སྒུག་དགོས། ། །
ཤིང་གསོམ་དཀར་མགོ་ནས་བལྟ་དགོས། །
རོགས་ཆུང་ལོ་སྙིང་ལ་རྗེ་བོ། །
འདང་བརྒྱབ་ན་ཕྱི་སྡེའི་མི་རེད། །
འགྲོགས་བཏང་ན་ན་ཆུང་རོགས་རེད། །
མཐུན་སོང་ན་མཆིན་པའི་ཤ་རེད། །
བཀོག་བཏང་ན་ཨ་ཚ་ཚ་རེད། །
རོགས་ངེས་ངེས་སྙིང་མ་རྗེ་རེད། །
ང་བྱི་ལིས་སྡེ་རི་བརྒྱུད་དུས། །
རོགས་ཆུང་ལོ་སྡེ་ནས་སྒུག་དགོས། །
སྦྲ་མཐིང་སྨུག་ནང་ནས་བལྟ་དགོས། །
དགུང་ཨ་སྔོན་གཡང་གི་ར་བ་ནས། །
ལུས་འཇའ་དྲུག་འདྲ་གི་ཕོ་ཆུང་འབྲུག །
སྤྲིན་དཀར་ནག་གཉིས་ཀའི་བར་མཚམས་
ནས། །
སྐག་དི་རེ་ཐེངས་གསུམ་གྲགས་བཏང་ན། །
དགུང་མཐོ་རུང་སྣང་བ་སྐྱིད་ནི་རེད། །
དགུང་ཨ་སྔོན་ཁྲི་གདུགས་ཀླད་ནས། །
སེར་གྱི་ལེར་འཛམ་གླིང་ཉི་མ། །
ཁྱོད་དགུང་མཐའ་སྐོར་རེ་འགྱོ་རུང་། །
འོད་སེར་བོ་ཡིད་ནས་ཆེ་བརྗེད། །
ས་སྡེ་ཆེན་ཁྱ་ཁྱའི་སྒར་ནས། །
འཛུམ་གྱི་ལེར་ཆུང་འདྲིས་རོགས་ལོ། །
ཁྱོད་སྡེ་མཐའ་སྐོར་རེ་སོང་རུང་། །
སྡེ་ཆེན་པོ་གཡང་གི་ར་བ་ནས། །
ལུས་སྒྲོན་སྐུ་འདྲ་གི་ན་ཆུང་རོགས། །
གྱོད་ཁ་མཆུ་གཉིས་ཀའི་བར་མཚམས་ནས། །
ཁ་བགད་ལེ་ཐེངས་གསུམ་རྩེ་བཏང་ན། །
483



འགྲོ་དགོས་རུང་སྣང་བ་སྐྱིད་ནི་རེད། །
།
ནགས་རྒྱ་རྫོང་བད་ཀིས་བཟུང་དུས། །
གསུང་སྙན་མོ་འབྱིན་དབང་མ་དགོས། །
ནགས་བརྒྱུད་ལེ་འཕུར་དབང་མེད་ནོ། །
བྱ་ཁྱོད་ཚོའི་སེམས་ན་ལོས་ཡོད། །
ས་སྟོད་ཕྱོགས་བྲག་སྲམ་ཁྱ་རིས། །
ས་སྨད་ཕྱོགས་ཆུ་སྲམ་ནག་པོ། །
ཚེ་སྔོན་མའི་ལས་འབྲེལ་ཡོད་ལེ། །
ཕྱིའི་རྒྱ་མཚོ་ཁ་ནས་ཐུག་ཐལ། །
རྣོ་ལྕགས་ཀྱུའི་བར་ཆད་མེད་ན། །
ཁ་མི་བཀར་ཐབས་རེ་ལོས་ཡོད། །
རོགས་ཆུང་ལོ་སྙིང་ལ་རྗེ་བོ། །
མགོ་བཟའ་བས་དབང་ང་བསྡུས་དུས། །
ཁ་བགད་ལེ་རྩེ་དབང་མ་དགོས། །
མིག་གཟུར་རེ་ལྟ་དབང་མེད་ནོ། །
རོགས་ཁྱོད་ཚོའི་སེམས་ན་ལོས་ཡོད། །
སྨན་བུ་མོ་གཟིག་ཕྲུག་ཁྲ་རིས། །
སྟག་ཤ་ར་རྒྱ་སྟག་དམར་པོ། །
ཚེ་སྔོན་མའི་ལས་འབྲེལ་ཡོད་ལེ། །
ས་སྡེ་ཆེན་གྲོང་ནས་མཐུན་ཐལ། །
གླིང་མི་ཁའི་བར་ཆད་མེད་ན། ། །
ཁ་མི་བཀར་ཐབས་རེ་ལོས་ཡོད། །
ཤིང་ཡར་སྐྱེས་གསོམ་དཀར་སྡོང་བོ། །
གསུང་རང་བྱོན་ཁུ་བྱུག་སྔོན་མོ། །
སོས་དལ་དུས་རེ་རེ་གྲགས་ནོ། །
ཡིད་ཞིག་ཀི་བརྗེད་རྒྱུ་ཆེ་ཡོད། །
ནགས་མཐའ་བ་མོས་བསྐོར་ན། །
ཁག་མེད་ནོ་ངས་ར་ལོས་ཤེས། །
དགུང་ཉི་མ་ཁིས་ནས་འབུད་དུས། །
དུང་ཟླ་བ་གཞུག་ཀི་ཞེན་ཆགས་རེད། །
ཁྱོད་ཞེན་ཆགས་ཟླ་བ་མེད་རྒྱུ་ན། །
དགུང་ཉི་མ་ཁིས་ནས་ཤར་རྐྱང་རེད། །
ས་སྨད་ཕྱོགས་སྡེ་ཆེན་དཀྱིལ་གི །
ཚིག་རང་བཤད་ཆུང་འདྲིས་རོགས་ལོ། །
སོས་དལ་དུས་རེ་རེ་ཐུག་ནོ། །
ཡིད་ཞིག་ཀི་བརྗེད་རྒྱུ་ཆེ་ཡོད། །
དགྲ་ནག་པོའི་དབང་ང་ཤོར་ན། །
ཁག་མེད་ནོ་ངས་ར་ལོས་ཤེས། །
སྟག་ཤ་རས་སྡེ་རུ་བརྒྱུད་དུས། །
མ་བུ་མོ་གཞུག་ཀི་ཞེན་ཆགས་རེད། །
ཁྱོད་ཞེན་ཆགས་རོགས་ལོ་མེད་རྒྱུ་ན། །
ཕོ་ངེད་ཚོ་སྡེ་རུ་བརྒྱུད་རྐྱང་རེད། །
བྱ་ཁུ་ལོ་སྙིང་ལ་རྗེ་བོ། །
རྒོད་ཐང་དཀར་ཐང་ནག་གཉིས་ཀས། །
དགུང་ནམ་འཕང་བསྟོད་རྒྱུ་བཤད་ཡོད། །
484



རླུང་བསེར་བུ་གཡུག་ཕྱོགས་ཞིག་ཀིས། །
དགུང་སྟོད་སྨད་གཉིས་ཡ་ཆད་ཐལ། །
དགུང་སྟོད་སྨད་གཉིས་ཡ་ཆད་རུང་། ། །
ཁྱོད་ཕྱོགས་ཀི་དགུང་སྔོན་གནམ་ནས། །
ང་ཟེར་རེ་གླེང་གི་ཨེ་ཡོད། །
ངའི་ཕྱོགས་ཀི་བྲག་དམར་ཐེམ་ནས། །
ཁྱོད་ཟེར་རེ་བརྒྱ་རེ་གླེང་ནི། །
ཡར་ལྟོས་གི་སྤང་ཡག་ཐང་ན། །
ཤ་ཡུ་མོ་གཉིས་ཀ་འདང་ཆེ། །
འདང་ཆེ་རུང་ཤ་བོ་འགྲོ་དགོས། །
ཤ་ཡུ་མོ་ཡིད་སེམས་དྲང་ན། །
སྤང་མེ་ཏོག་བར་ནས་ལོས་ཐུག །
མར་ལྟོས་གི་སྡེ་ཆེན་གྲོང་ན། །
བྱི་ལི་བྱི་མོ་འདང་ཆེ། །
འདང་ཆེ་རུང་བྱི་ལི་འགྲོ་དགོས། །
ཁྱོད་བྱི་མོ་ཡིད་སེམས་དྲང་ན། །
སྡེ་ཆེན་པོའི་གྲོང་ནས་ལོས་ཐུག །
རོགས་བྱི་ལི་བྱི་མོ་གཉིས་ཀས། །
ཁྱིམ་གཅིག་ག་འཛོམ་རྒྱུ་བཤད་ཡོད། །
ཁ་མི་ཁའི་འཁོར་ཕྱོགས་ཞིག་ཀིས། །
སྡེ་སྟོད་སྨད་གཉིས་ཡ་ཆད་ཐལ། །
སྡེ་སྟོད་སྨད་གཉིས་ཡ་ཆད་རུང་། །
ཁྱོད་ཕྱོགས་ཀི་སྡེ་ཆེན་མཐའ་ནས། །
ང་ཟེར་རེ་གླེང་གི་ཨེ་ཡོད། །
ངའི་ཕྱོགས་ཀི་སྡེ་ཉུང་མཐའ་ནས། །
ཁྱོད་ཟེར་རེ་བརྒྱ་རེ་གླེང་ནི། ། །
དགུང་ཨ་སྔོན་སྤྲིན་དཀར་ནང་ནས། །
འབྲུག་ལྗང་ལོ་ལམ་མ་ཆས་དུས། ། །
སྤྲིན་དཀར་བོ་མཚོ་མཐར་འཐིབས་ཐལ། །
མཚོ་ཁ་ཞེང་མ་འགྱུར་སྡོད་དྲ། །
ཁྱོའི་སྤྲིན་རྒྱ་རླུང་གིས་གཏོར་རུང་། །
འབྲུག་མི་འགོར་ཕྱི་ར་ཐོན་ན། །
བྱ་ངང་བ་བྱང་ང་འཕུར་ནོ། །
མཚོ་མེ་ལོང་ཙམ་མོ་བསམ་ནི། །
ཁྱོད་གཡུ་མཚོ་མ་སྐམ་བསྡད་ན། །
བྱ་ངང་བ་མཚོ་ལ་འཁོར་ར། །
སྡེ་ཆེན་པོ་སྡེ་ཆེན་དཀྱིལ་ནས། །
རོགས་ཆུང་ལོ་ལམ་མ་ཆས་དུས། །
ཞེ་སྣང་བ་རོགས་ག་མཐུན་ཐལ། །
འདང་ཞེ་རྩིས་མ་འགྱུར་སྡོད་དྲ། །
སྡེ་མི་ཁས་ཞེ་སེམས་དཀྲུགས་རུང༌། །
ང་མི་འགོར་ཕྱི་ར་ཐོན་ན། །
རོགས་ཆུང་ལོ་སྡེ་རུ་བརྒྱུད་ནོ། །
རོགས་ལྷ་སྐུ་འདྲ་བོ་བསམ་ནི། །
ཁྱོད་རོགས་ལོ་མ་འཕྱུག་བསྡད་ན། །
རོགས་ཆུང་ལོ་སྡེ་ཡ་འཁོར་ར། །
ཆུ་གཙང་པོ་རྨ་ཆུའི་ཁ་ན། །
485



བྱ་རྨ་བྱ་ཚེ་རིང་དོན་གྲུབ། །
འབྲུག་ལྗང་ལོར་འདང་ཞིག་རྒྱག་ན། །
སྒོ་གོར་མོ་རླུང་ང་མ་བསྐུར། །
དཔྱིད་དབྱར་འགོ་ཚེས་ཡེ་ཡོང་ན། །
འབྲུག་ལྗང་ལོའི་སྐད་ཆ་ལོས་གོ །
བྱིའུ་འཇོལ་མོས་ནགས་རི་བརྒྱུད་དུས། །
བྱ་ཁུ་ལོར་མ་གསང་ཤོད་དྲ། །
ཕྱི་བྱ་བརྒྱར་འབོད་པ་ངས་གཏང་། །
བྲག་དམར་བོར་བཅོལ་གདམས་ངས་བྱེད། །
--
སྨན་བུ་མོ་གནས་ཡུལ་བརྒྱུད་དུས། །
ཕོ་ང་ཚོར་མ་གསང་ཤོད་དྲ། །
ཕྱི་ན་ཟླར་འབོད་པ་ངས་གཏང་། །
སྡེ་ཆེན་པོར་བཅོལ་གདམས་ངས་བྱེད། །
སྡེ་ཆེན་པོ་སྡེ་ཆེན་དཀྱིལ་ནས། །
རོགས་ཞེ་མཐུན་ཚེ་རིང་དོན་གྲུབ། །
མ་ང་ཚོར་འདང་ཞིག་རྒྱག་ན། །
ཚིག་སྙན་མོ་རླུང་ང་མ་སྐུར། །
ལོ་གཞུག་མའི་གཞུག་མ་ཐོན་ན། །
རོགས་ཆུང་ལོའི་སྐད་ཆ་ལོས་གོ །
བྱིའུ་འཇོལ་མོ་སྙིང་ལ་རྗེ་བོ། །
རླུང་བསེར་བུས་བར་ཆད་བཏང་ངེ། །
བྱ་འུ་གཉིས་ཐུག་ཐག་རིང་ཐལ། །
བྱ་འུ་གཉིས་ཐུག་ཐག་རིང་རུང་། །
ངས་ནགས་རི་ཕྱིར་སྐོར་རྒྱག་རྒྱུ། །
བྱ་བྱང་ང་འཕུར་རེ་འགྲོ་དུས། །
མཚོ་སྔོན་པོ་ཞེ་སྣང་མ་སྡུག །
འགངས་མ་སྡུག་ཟེར་ནི་མིན་རུང་། །
མཚོ་སྔོན་པོའི་མཚོ་དར་ལྷུང་དུས། །
བྱ་མི་འདུག་ཕྱི་འཁོར་རྒྱག་ག །
མཚོ་སྔོན་པོ་ཁ་ནས་གྲགས་ག །
རོགས་ཆུང་ལོ་སྙིང་ལ་རྗེ་བོ། །
ཡུལ་ཕ་མས་བར་ཆད་བཏང་ངེ། །
རོགས་འུ་གཉིས་ཁ་ཐག་རིང་ཐལ། །
རོགས་འུ་གཉིས་ཁ་ཐག་རིང་རུང་། །
ངས་རོགས་ལོར་ཕྱིར་སྐོར་རྒྱག་རྒྱུ། །
ང་སྡེ་རུ་བརྒྱུད་ལེ་འགྲོ་དུས། །
རོགས་ཆུང་ལོ་ཞེ་སྣང་མ་སྡུག །
འགངས་མ་སྡུག་ཟེར་ནི་མིན་རུང་། །
སྡེ་ཆེན་པོའི་མི་ཁ་ཡལ་དུས། །
ང་མི་འདུག་ཕྱི་འཁོར་རྒྱག་ག །
རོགས་ཆུང་ལོ་རྩིབས་བ་ཐོན་ན། །
རྫ་ཁྱ་ཡག་ཐང་གི་སྤང་ལམ་ན། །
འབྲོང་འབྲོང་མོ་གཉིས་ཀས་རྭ་རྩེ་བྱས། །
རང་ཡན་གི་དབང་ཆེན་མེད་ཀི་འདོད། །
རང་ཡན་གི་དབང་ཆེན་ཡོད་ནི་རེད། །
རྒྱ་ཤ་བདའ་ཐོན་ན་དབང་ཆེན་རེད། །
486



མདའ་ལི་མ་འཕངས་ན་གཟུར་མེད་རེད། །
ཕྱོགས་གཉིས་ཡ་མི་འགྲོ་ཀ་མེད་རེད། །
ཞེ་སྡུག་གེ་མི་འདུག་ཐབས་མེད་རེད། །
ཕྱི་སྡེ་བ་ཚོ་བའི་བར་ནས། །
སྙིང་རྗེ་ནོ་ཆུང་འདྲིས་རོགས་ལོ། །
སྙིང་རྗེ་རུང་རོགས་ལོ་འགྲོ་དགོས། །
འདང་ཆེ་རུང་བློས་གི་གཏོང་དགོས། །
སྡེ་ཆེན་པོ་ཡག་ཀི་རྩེ་ར་ནས། །
བུ་བུ་མོ་གཉིས་ཀས་ཞེ་རྩེ་བྱས། །
རང་ཡན་ན་དབང་ཆེན་མེད་ཀི་འདོད། །
རང་ཡན་ན་དབང་ཆེན་ཡོད་ནི་རེད། །
ཡུལ་ཕ་མས་བཀག་ན་དབང་ཆེན་རེད། །
གཏམ་མི་ཁ་འཁོར་ན་གཟུར་མེད་རེད། །
ཕྱོགས་གཉིས་ཡ་མི་འགྲོ་ཀ་མེད་རེད། །
ཞེ་སྡུག་གེ་མི་འདུག་ཐབས་མེད་རེད། །
མཚོ་སྔོན་པོ་ཚྭ་མཚོ་ཁ་ནས། །
བྱ་འཕུར་ཁར་ཡིད་སེམས་སྡུག་ཀི །
འདང་བརྒྱབ་ན་སྡུག་དོན་མེད་ཀི །
དགུང་ཨ་སྔོན་གཅིག་ཀི་འོག་ན། །
བྱ་མི་ཐུག་ས་ཞིག་མེད་ཀི ། །
ཁྱོད་གསེར་ལུང་ཐང་གི་རྟ་རེད། །
ང་ཟི་ལིང་མཁར་གི་སྒ་རེད། །
རྟ་ར་སྒྲ་གཉིས་ལོབས་ཐལ། །
ཁ་བཀར་རེ་ཁྱེར་ན་སྡུག་ཀི ། །
སྡེ་ཆེན་པོ་སྡེ་ཆེན་གྲོང་ནས། །
རོགས་འགྲོ་ཁར་ཡིད་སེམས་སྡུག་ཀི །
འདང་བརྒྱབ་ན་སྡུག་དོན་མེད་ཀི །
སྡེ་ཆེན་པོ་གཅིག་ཀི་ཁུག་ན། །
རོགས་མི་ཐུག་ས་ཞིག་མེད་ཀི །
--
ཁྱོད་སྡེ་ཆེན་དཀྱིལ་གི་བྱི་མོ། །
ང་སྡེ་ལུང་མཐའ་གི་བྱི་ལི། །
རོགས་ཁྱོད་ར་འུ་གཉིས་ལོབས་ཐལ། །
ཁ་བཀར་རེ་སོང་ན་སྡུག་ཀི །
རྨ་ཕ་རིའི་རྟ་བརྒྱ་དལ་ལ་ལ། །
དེའི་ནང་གི་རྟ་གཅིག་འཚེར་རེ་ཡོད། །
རྟ་རང་ང་འཚེར་ནི་མ་རེད་དྲ། །
རྟ་རྒོད་མའི་ལག་རྡང་གྲོལ་ནི་རེད། །
ཇག་ཁྲམ་པས་མི་བདེ་གཏད་ནི་རེད། །
སྟོད་རྫ་རི་གངས་རི་བར་ནས། །
སྙིང་རྗེ་ནོ་ཤ་བ་ཡུ་མོ། །
སྙིང་རྗེ་རུང་ཤ་ཁྱུ་དགར་དགོས། །
རྭ་ཡག་རུང་བློས་གི་གཏོང་དགོས། །
ས་སྡེ་ཆེན་རོགས་བརྒྱ་དལ་ལ་ལ། །
དེའི་ནང་གི་རོགས་གཅིག་སྡུག་གེ་ཡོད། །
རོགས་རང་ང་སྡུག་ནི་མ་རེད་དྲ། །
རོགས་འདང་ཆེན་ཁ་ཁ་གཏོར་ནི་རེད། །
487



ཁ་མི་ཁས་མི་བདེ་གཏད་ནི་རེད། །
ཞིང་ཆུ་མ་འབྲེག་རྒྱུ་དལ་ཐལ། །
འབྲུ་སྔོན་མོའི་འབྲུ་བརྒྱ་ཐོར་ཐལ། །
འབྲེག་མ་ཐུབ་འགྱོད་སེམས་ཆེ་གི །
ཁྱོའི་སེམས་ན་འགྱོད་པ་ཨེ་ཡོད། །
ཡུལ་ཕ་མར་མགོ་སྐོར་བཏང་ན། །
ང་མ་སོང་བློ་ཞིག་མེད་ཀི །
ངའི་གཞུག་ཀི་ཁ་ཡ་ན་ཟླ། །
ང་ཡིད་ནས་བརྗེད་ལ་མ་འགྲོ །
དེའི་ནང་གི་ཆུང་འདྲིས་དགའ་ལོ། །
ང་རེ་རེ་གླེང་རྒྱུ་ཁྱོད་གསལ། །
རུ་བཀལ་ལེ་རུ་བརྒྱ་ཐོར་ཐལ། །
རོགས་འུ་གཉིས་ཁ་ཐག་རིང་ཐལ། །
རྩེ་མ་ཐུབ་འགྱོད་སེམས་ཆེ་གི ། །
ཁྱོའི་སེམས་ན་འགྱོད་པ་ཨེ་ཡོད། །
བྱ་ཁུ་ལོས་ནགས་རི་བརྒྱུད་དུས། །
བྱིའུ་འཇོལ་མོར་མི་གསང་བཤད་ལ་འགྲོ །
བྱ་འུ་ཚོ་ནགས་ནས་ལོབས་ནི་ཀི །
བྱ་ཁུ་ལོ་འཕུར་ན་མི་འདོད་ཀི ། །
ཕོ་ང་ཚོས་སྡེ་རུ་བརྒྱུད་དུས། །
རོགས་ཆུང་ལོར་མི་གསང་བཤད་ལ་འགྲོ །
རོགས་འུ་ཚོ་སྡེ་ནས་ལོབས་ནི་ཀི ། །
ཕོ་ང་ཚོ་སོང་ན་མི་འདོད་ཀི །
དགུང་ཨ་སྔོན་ཁྲི་གདུགས་ཀླད་ནས། །
ང་གྲགས་ཀི་འབྲུག་ཆུང་སྐྱིད་ཀི །
ང་སྐྱིད་རུང་འདུག་ཁོམ་མེད་ཀི ། །
སྤྲིན་མཚོ་ཁའི་ལངས་ངེ་འགྲོ་དུས། །
སྨུག་མཚོ་མཐའ་བརྒྱུད་ལེ་ཐོན་དུས། །
ང་མ་སོང་བློ་ཞིག་མེད་ཀི ། །
ངའི་གཞུག་ཀི་ཁྲི་འབུམ་སྐར་མ། །
ང་ཡིད་ནས་བརྗེད་ལ་མ་འགྲོ ། །
དེ་ནང་གི་ཐོ་རེངས་སྐར་ཆེན། །
ང་རེ་རེར་གླེང་རྒྱུ་ཁྱོད་གསལ། །
ངས་སྤང་ལུང་སྐོར་རེ་འགྲོ་དུས། །
ངའི་འགྲོ་རོགས་མེ་ཏོག་གསེར་ཆེན་རེད། །
འགྲོ་ཟེར་ན་མེ་ཏོག་མི་འགྲོ་གི ། །
བསྐྱུར་བསམ་ན་བསྒྱུར་རག་མི་ཆོད་ཀི །
འདང་བརྒྱབ་ན་སྐྱུར་རག་ཆེ་ཆོད། །
ཟླ་བཞི་བའི་ནང་གི་མེ་ཏོག་རེད། །
སྡེ་ཆེན་པོ་གཡུང་དྲུང་དཀྱིལ་ནས། །
ང་རྩེ་གི་བུ་མོ་སྐྱིད་ཀི ། །
ང་སྐྱིད་རུང་འདུག་ཁོམ་མེད་ཀི །
བར་གཏམ་གི་བར་བ་ཐོན་ནས། །
ངས་སྡེ་ཆེན་བརྒྱུད་ལེ་འགྲོ་དུས། །
ངའི་འགྲོ་རོགས་ཆུང་འདྲིས་རོགས་ལོ་རེད། །
འགྲོ་ཟེར་ན་རོགས་ལོ་མི་འགྲོ་གི །
488



བསྐྱུར་བསམ་ན་བསྒྱུར་རག་མི་ཆོད་ཀི ། །
འདང་བརྒྱབ་ན་བསྒྱུར་རག་ཆེ་ཆོད། ། །
ལོ་བཅོ་ལྔའི་སྟེང་གི་རོགས་ལོ་རེད། །
ང་རོགས་མང་གྲུབ་ན་སྐྱིད་ཀི་ཟེར། །
ང་སྐྱིད་རུང་རོགས་ལོ་དྲན་གི་ཟེར། །
སྟོད་ནགས་རི་བརྒྱུད་ལེ་འགྲོ་ནི་ཚོ། །
ངའི་འཕུར་ཡ་ཁུ་ལོར་སྐད་ཅིག་གཏང་། །
ངས་གསེར་སྒྲོ་བསྐུར་ནོ་ཨེ་འཕྲོད་ཟིག །
ང་ཕྱིར་ར་དངུལ་སྒྲོ་ཨེ་སྐུར་གི །
ངའི་ཡན་གི་འཕུར་ཡ་ཨེ་བཙལ་ཟིག །
མཚོ་སྔོན་པོ་ཚྭ་མཚོ་ཁ་ན། ། །
རྟ་དཀར་དཀར་དུང་དཀར་འདྲ་བོ། །
ཁྱོད་རྒྱུག་ནོ་འདུར་ནོ་ཕར་ཞོག །
སྒ་བསྟད་ནོ་ཡིད་ནས་མི་བརྗེད། །
རྟ་འུ་གཉིས་ཁ་ཁ་ཁ་འགྲོ་དུས། །
བློས་མི་ཆོད་གོམ་ཆེན་གོམ་པ། །
ས་སྡེ་ཆེན་བརྒྱུད་ལེ་འགྲོ་ནི་ཚོ། །
ངའི་ཞེ་མཐུན་རོགས་ལོར་སྐད་ཅིག་གཏང་། །
ངས་ཚིག་གསུམ་བསྐུར་ནོ་ཨེ་འཕྲོད་ཟིག ། །
ང་ཕྱིར་ར་ཚིག་ལན་ཨེ་སྐུར་གི ། །
ངའི་ཡན་གི་རྩེ་ཡ་བཙལ་ཟིག །
ས་སྡེ་ཆེན་རྩེ་རའི་གྲོང་ན། །
རོགས་ཆུང་ལོ་ལྷ་སྐུ་འདྲ་བོ། །
ཁྱོད་རྩེ་ནོ་བགད་ནོ་ཕར་ཞོག །
ཚིག་བཤད་ནོ་ཡིད་ནས་མི་བརྗེད། །
རོགས་འུ་གཉིས་ཁ་ཁ་འགྲོ་དུས། །
བློས་མི་ཆོད་ཞེ་རྩིས་ཞེ་འདང་། །
སྟོད་སྤང་དཀར་ཀླད་ལ་འགྲོ་ནི་ཚོ། །
སྟོད་ཕྱོགས་རྟ་བོར་སྐད་ཅིག་གཏང་། །
རྐྱེའུ་རྒྱ་མོ་ཟེར་རེ་དྲིས་བཏང་ན། །།
ས་སྤང་ལུང་ཁུག་ན་ཡོད་ཀི་ཟེར། །
ང་རྟ་མང་གྲུབ་ནས་སྐྱིད་ཀི་ཟེར། །
ང་སྐྱིད་རུང་རྟ་བོ་དྲན་གི་ཟེར། །
དགུང་ཉི་མ་ས་ལ་ལ་བོ། །
ཁྱོད་མ་ཤར་ཚང་ན་ཡོད་དུས། །
གཅིག་ཨེ་ཤར་རེ་བ་ཡོད་ཀི །
གཅིག་ཤར་རེ་འགྱོ་དགོས་འདོད་ན། །
ཞེ་སྡུག་ག་དྭངས་མཐའ་མེད་ཀི །
སྨད་སྡེ་ཆེན་གྲོང་ང་འགྲོ་ནི་ཚོ།
ས་སྡེ་ཆེན་རོགས་ལོར་སྐད་ཅིག་གཏང་། །
རོགས་ཆུང་ལོ་ཟེར་རེ་དྲིས་བཏང་ན། །
ང་སྡེ་ལུང་ཁུག་ན་ཡོད་ཀི་ཟེར། །
མ་བུ་མོ་དུང་གི་སོ་སྒོ་ཅན། །
ཁྱོད་མ་རྩེ་སྡེ་ན་ཡོད་དུས། །
གཅིག་རྩེ་གི་རེ་བ་ཡོད་ཀི ། །
] གཅིག་རྩེ་ཡེ་འགྲོ་དགོས་འདོད་ན། །
489



ཞེ་སྡུག་ག་དྭངས་མཐའ་མེད་ཀི །
| སྡེ་ཆེན་པོའི་གྲོང་ནས་ལོས་ཐུག །
ཁ་བགད་ལེ་སྡེ་ནས་ལོས་རྩེ། །
དགུང་ཨ་སྔོན་ཨ་དབྱིངས་དཀྱིལ་ན། །
མགོ་ཟེ་བ་ཁྲོ་ལེ་ཕོ་ཆུང་འབྲུག །
དགུང་ཁ་རི་བརྒྱུད་ལེ་མི་འགྲོ་མོད། །
དགུང་ཁ་རི་བརྒྱུད་ལེ་བུད་སོང་ན། །
གནས་འདི་ནས་བསྡད་ན་མི་འདོད་ཀི །
འབྲུག་མེད་ན་དབྱར་དགུན་མི་ཤེས་གི །
བྱ་ཁུ་བྱུག་སྙིང་ལ་རྗེ་བོ། །
ཟླ་བདུན་པའི་ཟིལ་ཆེན་ལྷུང་དུས། །
གཤོག་རྒྱང་ངེ་རྒྱ་གར་འཕུར་ཐལ། །
དེའི་ཉིན་གི་སྡུག་སྲོལ་སྨྲེང་སྲོལ། །
བྱ་གང་ཡིན་ཞིག་ག་མ་བཤད། །
སྡོང་གང་མཐོ་མགོ་ལ་བབ་བོ། །
ནགས་རྒྱ་རྫོང་གསེང་ང་བལྟས་ན། །
བྱ་རིག་རྒྱུ་མེད་ནོ་་ཕར་ཞོག །
གསུང་སྙན་མོ་གོ་རྒྱུ་མེད་ཀི །
སྡེ་ཆེན་པོ་ཨ་དབྱིངས་དཀྱིལ་ན། །
ཁ་དགོད་ལེ་ཆུང་འདྲིས་རོགས་ལོ། །
སྡེ་ཁ་རི་བརྒྱུད་ལེ་མི་འགྲོ་མོད། །
སྡེ་ཁ་རི་བརྒྱུད་ལེ་བུད་སོང་ན། །
སྡེ་འདི་ནས་བསྡད་ན་མི་འདོད་ཀི །
ཁྱོད་མེད་ན་ཉིན་མཚན་མི་ཤེས་གི །
བྱ་ཁུ་བྱུག་རྒྱ་གར་འཕུར་དུས། །
བྱིའུ་འཇོལ་མོ་ནགས་ནས་མ་གླེང་། །
ཁྱོས་གཤོག་སྣེ་བྲག་ག་མ་འབྲད། །
བྱ་འུ་གཉིས་སྔོན་ལས་ཡོད་ན། །
ནགས་རྒྱ་རྫོང་དཀྱིལ་ནས་ལོས་ཐུག །
གཤོག་རྒྱང་ངེ་ནགས་ནས་ལོས་འཕུར། །
རོགས་ཆུང་ལོ་སྙིང་ལ་རྗེ་བོ། །
གཏམ་མི་ཁ་གླིང་ང་འུར་དུས། །
གཅིག་རྩེ་ལེ་ཕྱིར་ར་བུད་ཐལ། །
དེའི་ཉིན་གི་སྡུག་སྲོལ་གླེང་སྲོལ། །
མི་གང་ཡིན་ཞིག་ག་མ་བཤད། །
ཁ་མར་འཁོར་སྒོ་ཁར་བུད་ལེ། །
རོགས་སོང་སའི་ཕྱོགས་ག་བལྟས་ན། །
རོགས་རིག་རྒྱུ་མེད་ནོ་ཕར་ཞོག །
ཚིག་སྙན་མོ་གོ་རྒྱུ་མེད་ཀི །
མ་ང་ཚོ་རང་ཡུལ་འགྲོ་དུས། །
ཕོ་ཁྱོད་ཚོའི་ཞེ་སེམས་མ་གླེང་། །
སེམས་གངས་དཀར་སྡུག་ག་མ་གཏོད། །
རོགས་འུ་གཉིས་སྔོན་ལས་ཡོད་ན། །
འབྲོང་བྲེ་ལོ་སྙིང་ལ་རྗེ་བོ། །
ཁིས་གཅིག་ནས་བུད་ན་ཡག་ཀི །
ན་གཅིག་ག་འཁོར་ན་བསོ་གི །
ཁ་བཀར་རེ་སོང་ན་སྡུག་ཀི །
490



ཞེ་སྡུག་ནི་ཐོག་ག་གླེང་གི ། །
སྨེང་རུང་གླེང་གཏམ་སུར་བཤད། །
གླེང་ཡིད་ལ་བཟུང་ངེ་མ་འགྲོ །
དགུང་ཨ་སྔོན་དཀྱིལ་གི་ཕོ་ཆུང་འབྲུག ། །
འབྲུག་ལན་གཅིག་གྲགས་གེ་འགྲོ་ནོ་རེད། །
ཆར་ལན་རེར་བབས་ནོ་གླེང་སློང་རེད། །
སྤྲིན་དཀར་པོ་གླེང་ངེ་འདུག་ནོ་རེད། །
རྐྱང་ཁྲི་དཀར་སྙིང་ལ་རྗེ་བོ། །
ལམ་གཅིག་ག་ཞུགས་ན་ཡག་ཀི །
ཐང་གཅིག་ག་འཁོར་ན་བས་གི །
ཁ་བཀར་རེ་སོང་ན་སྡུག་ཀི །
ཞེ་སྡུག་ནི་ཐོག་ག་གླེང་གི ། །
གླེང་རུང་གླེང་གཏམ་སུར་བཤད། །
སྡེ་ཆེན་པོ་དཀྱིལ་གི་ཞེ་མཐུན་རོགས། །
རོགས་ལན་གཅིག་རྩེ་ཡེ་འགྲོ་ནོ་རེད། །
ཚིག་ལན་གཅིག་བཤད་ནོ་གླེང་སློང་རེད། །
རོགས་ཆུང་ལོ་སྨྲེང་ངེ་འདུག་ནོ་རེད། །
རོགས་དགའ་ལོ་སྙིང་ལ་རྗེ་བོ། །
སྡེ་གཅིག་ན་ཡོད་དུས་ཡག་ཀི །
གྲོང་གཅིག་ནས་རྩེ་ན་བསོ་གི །
ཁ་བཀར་རེ་སོང་ན་སྡུག་ཀི །
ཞེ་སྡུག་ནི་ཐོག་ག་གླེང་གི །
གླེང་རུང་གླེང་གཏམ་སུར་བཤད། །
རྟ་སྟོད་ལ་སོང་ནོ་མ་སྡུག ། །
ལྕག་ཕྲ་མོ་གཡུག་ནོ་མ་སྒྲེང་། །
ཕྱིར་འཁོར་ར་རྟ་བརྒྱ་སྐོར་རྒྱག །
དེའི་ཞོར་ར་ཐོར་མོ་ཁྱོད་ཐུག །
བྱ་ཁུ་བྱུག་རྒྱ་གར་འཕུར་དུས། །
ཕྱིར་འཁོར་རེ་ནགས་ག་མ་བལྟ། །
ནགས་ལྗང་ལོ་མིག་ཀི་ལམ་རེད། །
ཤིང་སྐྱེས་ནོ་སེམས་གི་གླེང་ཡིན། །
གླེང་ཡིད་ལ་བཟུང་ངེ་མ་འགྲོ །
རོགས་གྲོང་ང་སོང་ནོ་མ་སྡུག །
ཚིག་ལམ་ནས་བཤད་ནོ་མ་སྒྲེང་། །
ཕྱིར་འཁོར་ར་རོགས་བརྒྱ་སྐོར་རྒྱག །
དེའི་ཞོར་ར་ཆུང་ལོ་ཁྱོད་ཐུག །
སྟག་ཤ་ར་ལམ་མ་ཆས་དུས། །
ཕྱིར་འཁོར་རེ་སྡེ་ཡ་མ་བལྟ། །
སྡེ་ཆེན་པོ་མིག་ཀི་ལམ་ཡིན། །
རོགས་ཆུང་ལོ་སེམས་གི་གླེང་ཡིན། །
ངའི་བློ་རྟ་གྱི་ལང་གྱོ་རྒྱུ། །
ཐེངས་གསུམ་མ་འཚེར་གི་འདུག་ཀི །
སྲབ་བཟུང་ངེ་འཛིན་གི་འགྲོ་དུས། །
རྐྱང་ཁི་དཀར་འགྲོགས་གེ་བུད་ཐལ། །
ང་ཕྱི་འཁོར་ཕྱི་ར་ཡོང་དུས། །
491



ཤ་མཆིན་པ་སྟེང་འོག་བརྗེ་གི ། །
ངོས་ནགས་མཐའ་སྐོར་རེ་སྐྱེལ་མ་བྱེད། །
བྱ་ང་ཚོའི་སེམས་ར་བསམ་པ་རེད། །
ངའི་རྩེད་རོགས་ཞེ་མཐུན་ཆུང་ལོས། །
ཐེངས་གསུམ་མ་སྐད་བརྡ་གཏོང་གི ། །
རྩེ་ཟེར་རེ་འཙལ་གི་སོང་དུས། །
ཡུལ་ཕ་མར་འགྲོགས་གེ་བུད་ཐལ། །
ང་ཕྱི་འཁོར་ཕྱི་ར་ཡོང་དུས། །
མིག་ཁྲ་ཆུང་མཆི་མས་བཀང་གི །
རོགས་ཁྱོད་ཚོ་གནས་ཡུལ་བརྒྱུད་དུས། །
ཕོ་ངེད་ཚོར་མ་གསང་ཤོད་ལ་སོང་། །
ངས་ཚིག་གསུམ་ཚིག་ཀིས་སྐྱེལ་མ་བྱེད། །
རོགས་ང་ཚོའི་སེམས་ར་བསམ་པ་རེད། །
རྩྭ་མེ་ཏོག་པདྨ་ཟེར་ནོ། །
བཀད་བཏང་ན་མིག་ག་ཡག་ཀི །
འགྱ་སོང་ན་དྲན་རྒྱུ་ལོས་ཡིན། །
བྱ་ཁུ་བྱུག་བྱང་ང་འཕུར་དུས། །
བྱིའུ་འཇོལ་མོ་མ་སྡུག་ང་ཉོན། །
སྡོང་གང་མཐོ་མགོ་ཡ་བོབས་བ། །
བྱ་གང་ཡག་གསུང་ང་ཉོན་ན། ། །
སེམས་མ་སྡུག་སྐྱིད་ལ་བསྐུར་དྲ། །
ལོ་གཞུག་གི་ད་ཚོད་ཅིག་ག །
བྱ་ཁུ་བྱུག་ཕྱིར་ར་ཐོན་ན། །
རོགས་ཆུང་ལོ་ཁ་ཚིག་ཅན་པོ། །
འགྲོགས་བཏང་ན་སྣང་བ་མཐུན་གི །
བུད་སོང་ན་དྲན་རྒྱུ་ལོས་ཡིན། །
བྱ་རྨ་བྱ་བྱང་ང་འཕུར་དུས། །
ཆུ་རྨ་ཆུར་ཞེན་ཆགས་མེད་ཀི །
ཞེ་ཆགས་ས་སྔོན་མོ་ཆུ་རེད། །
སྟག་ཤ་ར་གཞན་ཡུལ་འགྲོ་དུས། །
རོགས་ཆུང་ལོ་མ་སྡུག་ང་ཉོན། །
གྲོང་ན་ཟླར་རྩེ་ཡ་བགོད་ལ། །
དྲིན་ཕ་མའི་གསུང་ང་ཉོན་ན། །
ཞེ་མ་སྡུག་སྐྱིད་ལ་བསྐུར་དྲ། །
ལོ་གཞུག་གི་ད་ཚོད་ཚིག་ག །
སྟག་ཤ་ར་ཕྱིར་ར་ཐོན་ན། །
ང་བྱི་ལི་སྡེ་རུ་བརྒྱུད་དུས། །
ཕྱི་སྡེ་བར་ཞེན་ཆགས་མེད་ཀི །
ཞེ་ཆགས་ས་ཆུང་འདྲིས་རོགས་རེད། །
བྱ་ཁུ་ལོས་ནགས་མཐའ་བརྒྱུད་དུས། །
བྱེའུ་འཇོལ་མོར་མ་གསང་ཤོད་ལ་སོང་། །
ནགས་རྒྱ་རྫོང་དཀྱིལ་གི་ཁུ་ལོ། །
ཁྱོད་ནགས་རི་བརྒྱུད་ལེ་སོང་རུང་། །
ང་འཇོལ་མོ་ནགས་ནས་ལུས་རུང༌། །
492



བྱ་མི་བརྗེད་སེམས་མ་བཟུང་ཡོད། །
ས་སྡེ་ཆེན་དཀྱིལ་གི་རོགས་ལོ། །
ཁྱོད་སྡེ་རུ་བརྒྱུད་ལེ་སོང་རུང་། ། །
ང་སྡེ་ཆེན་མཐའ་ནས་ལུས་རུང་། །
རོགས་མི་བརྗེད་སེམས་མ་བཟུང་ཡོད། །
ང་ཐང་དཀར་རྒོད་པོ་ཟེར་ནོ་འདི། །
རྒྱབ་གཤོག་དྲུག་གསེར་ནག་ལཉྫ་ཡིན། །
བྱ་འཕུར་དུས་མི་ཁྱེར་ཁྱོད་ལ་སྟེར། །
ཁྱོད་བྱིན་གི་ཉི་མའི་ཕྱི་ཉིན་ནས། །
བྱ་རྩིབ་ན་ཡོད་ཀི་སེམས་པ་བཟུང་། །
ཁྱོད་འཕུར་གྲོགས་ཉན་གི་སྨོན་ལམ་འདེབས། །
རྫ་ཁྱ་ཡག་མེ་ཏོག་སྟོང་ལྡན། །
མགོ་འབུས་དུས་སྣང་བ་བསོ་གི །
མགོར་མེ་ཏོག་གད་ན་སྐྱིད་ཀི །
ཟླ་དགུ་བའི་བད་ནག་འབབ་དུས། །
ཁྱོད་མི་སྐམ་བློ་ཐབས་ཨེ་ཡོད། །
ང་ཁ་ཁྱམ་བྱི་ལི་ཟེར་ནོ་འདི། །
ཁ་ཚིག་གསུམ་རྗེ་བཙུན་མགུར་མ་ཡིན། །
རོགས་འགྲོ་དུས་མི་གསང་ཁྱོད་ལ་བཤད། །
ཚིག་བཤད་ཀི་ཉི་མའི་ཕྱི་ཉིན་ནས། །
རོགས་རྩིབ་ན་ཡོད་ཀི་སེམས་པ་བཟུང་། །
རོགས་རྩེ་རོགས་ཉན་གི་སྨོན་ལམ་འདེབས། །
ས་སྡེ་ཆེན་ན་རྫའི་རོགས་ལོ། །
རོགས་རྩེ་དུས་སྣང་བ་བསོ་གི །
སྡེ་གཅིག་ནས་བསྡད་ན་སྐྱིད་ཀི །
ཡུལ་ཕ་མའི་འབོད་པ་ཐོན་ན། ། །
རོགས་མི་འགྲོ་བློ་ཐབས་ཨེ་ཡོད། །
འབྲོང་བྲེ་སེར་རྫ་ལུང་བརྒྱུད་དུས། །
རྫ་སྨུག་པོར་ཞེན་ཆགས་འགང་མེད། །
ཞེ་ཆགས་ས་འབྲོང་མོ་ཁྱོད་རེད། །
ཁྱོད་བསྐྱུར་རེ་འགྲོ་རྒྱུ་དཀའ་གི །
ཤ་རྭ་རིང་མང་འདྲ་རྭ་འཁྱིལ་དཀོན། །
ཤ་རྭ་རིང་འགྲོ་ན་འགྲོ་གི་ཆུགས། །
ཤ་རྭ་འཁྱིལ་སྡོད་དྲ་མཉམ་གི་འགྲོ །
རོགས་ཆུང་ལོས་སྡེ་རི་བརྒྱུད་དུས། །
སྡེ་ཆེན་པོ་ཞེན་ཆགས་འགང་མེད། །
ཞེ་ཆགས་ས་རྩེ་རོགས་ཁྱོད་རེད། །
ཁྱོད་བསྐྱུར་རེ་འགྲོ་རྒྱུ་དཀའ་གི ། །
རོགས་ཁ་མཐུན་མང་འདྲ་ཞེ་མཐུན་དཀོན། །
རོགས་ཁ་མཐུན་འགྲོ་ན་འགྲོ་གི་ཆུགས། །
རོགས་ཞེ་མཐུན་སྡོད་དྲ་མཉམ་གི་རྩེ། ། །
ཡར་བལྟས་གི་དགུང་སྔོན་གནམ་ནས། །
སྤྲིན་དཀར་དམར་གཉིས་ཀ་བཞུར་ཐལ། །
ང་སྤྲིན་དམར་གཞུག་ག་ལུས་ཐལ། །
493



ང་ལུས་ནི་མིན་འདྲ་བསྡད་ནི། །
དགུང་ཉི་མ་གར་འགྲོ་བལྟས་ནི། །
ཁྱོད་སྔར་ཉིན་སོང་གི་ཕྱི་ཉིན། །
སྡེ་འདི་ན་གསུང་སྙན་མེད་ཀི །
ང་འདི་ནས་འདུག་འདོད་མེད་ཀི །
མར་བལྟས་གི་སྡེ་ཆེན་གྲོང་ནས། །
ནང་ཁ་ཡ་ན་ཟླ་བུད་ཐལ། །
ང་བྱི་མོ་གཞུག་ག་ལུས་ཐལ། །
ང་ལུས་ནི་མིན་འདྲ་བསྡད་ནི། ། །
རོགས་ཁྱོད་ཚོ་གར་འགྲོ་བལྟས་ནི། །
，
བྱ་ཁུ་ལོ་སྙིང་ལ་རྗེ་བོ། །
ཁྱོད་མི་འཕུར་ཐབས་ཤིག་ཨེ་ཡོད། །
ཁྱོད་མི་འཕུར་ཐབས་ཤིག་མེད་ན། །
ནགས་རྒྱ་རྫོང་ཆེ་རུང་མི་སྐྱིད་ཀི ། །
མགོ་སིལ་ཏོག་མང་རུང་མི་བསོ་གི ། །
བྱ་དྲན་ནས་ཉི་མ་མི་ཆོད་ཀི །
ཡར་བལྟས་གི་ནགས་ཀློང་ཁུགས་ནས། །
བྱ་ཁུ་ལོ་མོན་ཡུལ་བརྒྱུད་དུས། །
ཤིང་གསོམ་དཀར་མགོ་ནས་ཁྱོད་བལྟ། །
ནགས་རྒྱ་རྫོང་དཀྱིལ་ནས་ཁྱོད་གླེང་། །
མར་བལྟས་གི་སྡེ་ཆེན་གྲོང་ནས། །
སྟག་ཤ་རས་སྡེ་རི་བརྒྱུད་དུས། །
ཡུལ་ཕ་མའི་རྩིབས་ནས་ཁྱོད་བལྟ། །
སྒོ་ཕྱི་ཁྱིམ་མཚམས་ནས་ཁྱོད་གླེང་། །
རོགས་ཆུང་ལོ་སྙིང་ལ་རྗེ་བོ། །
ཁྱོད་མི་འགྲོ་ཐབས་ཤིག་ཨེ་ཡོད། །
ཁྱོད་མི་འགྲོ་ཐབས་ཤིག་མེད་ན། །
ཡུལ་ཕ་མས་གཅེས་རུང་མི་སྐྱིད་ཀི ། །
ནང་ན་ཟླ་མང་རུང་མི་བསོ་གི །
རོགས་དྲན་ནས་ཉི་མ་མི་ཆོད་ཀི །
བྱ་གཤོག་ཐོགས་ཟེར་ནི་མིན་འདྲ། །
ངའི་བྱ་རྒྱལ་ཁུ་ལོ་ཟེར་ནོ། །
ཁྱོད་སྔར་ཉིན་འཕུར་གི་ཕྱི་ཉིན། །
ནགས་འདི་ན་གསུང་སྙན་མེད་ཀི །
ང་འདི་ནས་འདུག་འདོད་མེད་ཀི །
མཚོ་སྔོན་པོ་ཚྭ་མཚོ་ཁ་ནས། །
སྤྲིན་དཀར་པོ་དགུང་ང་སྙེག་དུས། །
ཞེ་ཕྱིར་ར་མཚོ་ཁ་ཆགས་ཀི ། །
སྨུག་ཕྱིར་ར་མཚོ་ཁ་འཐིབས་ཀི །
ས་མར་རིའི་སྡེ་ཆེན་གྲོང་ནས། །
རོགས་ཆུང་ལོ་ལམ་མ་ལངས་དུས། །
ཞེ་ཕྱིར་ར་སྡེ་ཡ་ཆགས་ཀི །
ཁ་ཕྱིར་བལྟས་རོགས་ལོ་དྲན་གི །
ནང་རོགས་བརྒྱ་ཟེར་ནི་མིན་འདྲ། །
ངའི་ཞེ་མཐུན་རོགས་ལོ་ཟེར་ནོ། །
494



བྱ་འུ་གཉིས་དབང་སྐལ་དེ་རེད། །
ཐང་སྤང་དཀར་རྟ་བརྒྱ་བཞུད་ཐལ། །
རྟ་རྩེ་དགའ་ཤུལ་ནས་ལུས་ཐལ། །
རྟ་རང་ང་ལུས་ནི་མ་རེད། །
རྟ་གོམ་ལག་ཅན་པོ་བསམ་ནི།
ས་སྡེ་ཆེན་རོགས་ལོ་བཞུད་ཐལ། །
རོགས་གཅིག་གོ་ཤུལ་ནས་ལུས་ཐལ། །
རོགས་རང་ང་ལུས་ནི་མ་རེད། །
རོགས་ཞེ་འདང་ཅན་པོ་བསམ་ནི། །
རོགས་ཆུང་ལོ་ཞེ་མདངས་ཅན་པོ། །
ཚེ་གཅིག་ཀི་སྐྱ་ཡ་ཟེར་རྒྱུ། །
རོགས་འུ་གཉིས་དབང་སྐལ་མེད་ཀི །
ཕྱི་སྡེ་བའི་ན་ཟླའི་གྲུབ་ནས། །
ཁ་དགོད་ལ་ཚིག་གསུམ་ཤོད་དྲ། །
རོགས་འུ་གཉིས་དབང་སྐལ་དེ་རེད། །
བྱ་ཀ་ལ་པིང་ག་ཟེར་ནོ། །
འཕུར་སོང་ན་གཤོག་རྩལ་བདེ་གི །
གྲགས་བཏང་ན་གསུང་སྙན་ཡག་ཀི །
ཚེ་གང་གི་ལྷ་བྱ་ཟེར་རྒྱུ། ། །
བྱ་འུ་ཚོར་སྔོན་ལས་མེད་ཀི །
ཡར་བལྟས་གི་རྒྱ་རྫོང་ནགས་ནས། །
བྱ་ནགས་བྱིའུ་འཇོལ་མོར་ཤོད་ལ། །
བྱ་ཁུ་ལོས་རྒྱ་གར་བརྒྱུད་དུས། །
བྱ་ཁུ་ལོར་འདང་ཞིག་རྒྱག་ན། །
མགོ་སྤུ་གྲི་རླུང་ང་མ་བསྐུར། །
རོགས་ཆུང་ལོ་སྙིང་ལ་རྗེ་བོ། །
ཕྱི་བལྟས་ན་སྐྱེལ་ལུས་ཡག་ཀི ། །
ནང་འགྲོགས་ན་སྣང་བ་མཐུན་གི །
ཚེ་གང་གི་བཟའ་ཚང་ཟེར་རྒྱུ། །
རོགས་འུ་ཚོར་སྔོན་ལས་མེད་ཀི ། །
མར་བལྟས་གི་སྡེ་ཆེན་གྲོང་ནས། །
རོགས་རང་མཐུན་ཆུང་ལོར་ཤོད་ལ། །
སྟག་ཤ་རས་སྡེ་རུ་བརྒྱུད་དུས། །
རོགས་དགའ་ལོར་འདང་ཞིག་རྒྱག་ན། །
སེམས་ཡ་ཆུང་སྡུག་ག་མ་གཏོད། །
ཤར་སྤྱང་ལུང་མེ་ཏོག་ཐང་གི །
ཤ་ཡུ་མོ་ཁྲ་ཐིག་ཅན་པོ། །
རྩྭ་རྩི་ཏོག་མཉམ་ཟ་བྱེད་རྒྱུར། །
ཤ་འུ་ཚོར་དབང་སྐལ་མེད་ཀི ། །
ལུས་ཁྲ་ཐིག་སྐུ་ལུས་འཚམས་ན། །
རྫ་ཁྱ་ཡག་མགོ་རྔ་གཅིག་ནས། །
བྱ་ཁུ་ལོ་སྙིང་ལ་རྗེ་བོ། །
ཚེ་གཅིག་ཀི་ལྷ་བྱ་ཟེར་རྒྱུ། ། །
བྱ་འུ་གཉིས་དབང་སྐལ་མེད་ཀི །
ཤིང་ཡར་སྐྱེས་གསོམ་དཀར་མགོ་ནས། །
སྐག་དུ་རེ་སྟོང་གསུམ་གྲགས་ན། །
，，，
495



ཤེའུ་ངང་ཁྱ་ཁྲིད་ན་ལོས་ཆོག །
བྱ་གཅིག་གོ་གཅིག་ག་ལོབས་ཡོད། །
བྱ་གཉིས་ཀ་ཞེ་འདང་མཐུན་ཡོད། །
བྱ་འགྲོགས་གེ་འཕུར་དབང་མེད་ནོ། །
བྱ་འུ་གཉིས་སྔོན་གི་ལས་རེད། །
སྨད་སྡེ་ལུང་སྡེ་ཆེན་དཀྱིལ་གི །
རོགས་ཆུང་ལོ་ཁ་ཚིག་ཅན་པོ། །
ཁྱིམ་གཅིག་ནས་མཉམ་འདུག་བྱེད་རྒྱུར། །
རོགས་འུ་ཚོར་དབང་སྐལ་མེད་ཀི །
ལུས་ཕྲ་མོའི་སྐུ་ལུས་བདེ་ན།
སྡེ་ཆེན་པོའི་མགོ་རྔ་གཅིག་ནས། །
བུ་བུ་ཕྲུག་བསྐྱངས་ན་ལོས་ཆོག །
སྡེ་ཆེན་པོ་དཀྱིལ་གི་བུ་མོ། །
སྡེ་ཚོ་ཆུང་མཐའ་གི་བྱི་ལི། །
རོགས་གཅིག་གོ་གཅིག་ག་ལོབས་ཡོད། །
རོགས་གཉིས་ཀ་ཞེ་འདང་མཐུན་ཡོད། །
རོགས་འགྲོགས་གེ་འགྲོ་དབང་མེད་ནོ། །
རོགས་འུ་གཉིས་སྔོན་གི་ལས་རེད། །
རི་གང་ཡག་མ་བོའི་མགོ་གི །
བྱ་ཡག་པ་ཁུ་བྱུག་སྔོན་མོ། ། །
ཚེ་གང་གི་འབབ་ས་ཞིག་ག ། །
བྱ་འུ་ཚོ་སྔོན་ལས་མེད་ཀི ། །
ལོ་ཟླ་བའི་འཕུར་ས་ཞིག་ག །
བྱ་འུ་གཉིས་སྨོན་ལམ་དེར་རྒྱག །
-
རི་བུམ་པ་འདྲ་གི་སྟེང་གི །
བྱ་བུམ་ཆུང་འདྲ་བོར་ཤོད་ལ། །
བྲག་གཅིག་ཀི་ཐེམ་མ་འབབ་རྒྱུ། །
བྱ་འུ་གཉིས་སྔོན་ལས་མེད་ཀི །
དགུང་གཅིག་ནས་འཕུར་གྲོགས་ཤིག་ག །
སུ་ཡིན་རུང་སྨོན་ལམ་དེར་འདེབས། །
སྡེ་གང་ཡག་སྡེ་ཆེན་དཀྱིལ་གི །
རོགས་ཡག་པ་ཞང་བཟང་ཚ་མོ། །
ཚེ་གཅིག་ཀི་བཟའ་ཚང་ཞིག་ག །
རོགས་འུ་ཚོ་སྔོན་ལས་མེད་ཀི །
ལོ་ཟླ་བའི་རྩེ་ས་ཤིག་ག །
རོགས་འུ་གཉིས་སྨོན་ལམ་དེར་རྒྱག །
སྡེ་བྱུར་དཀར་འདྲ་བོའི་ནང་གི །
རོགས་བྱུར་དམར་འདྲ་བོར་ཤོད་ལ། །
ཁྱིམ་གཅིག་ཀི་བཟའ་ཚང་ཟེར་རྒྱུ། །
སུ་ཡིན་རུང་སྔོན་ལས་མེད་ཀི ། །
སྡེ་གཅིག་ནས་རྩེ་རོགས་ཤིག་ག །
སུ་ཡིན་རུང་སྨོན་ལམ་དེར་འདེབས། །
ཆུ་རྨ་ཆུ་ཁ་གི་རྨ་བྱ། །
མཚོ་སྔོན་པོའི་ཁ་གི་ངང་བ། །
རྟ་གྲོ་རྒྱ་སྲུང་ཐག་ཅན་པོ། །
496



ལོ་ན་ནིང་རང་གི་ཞོན་རྟ་ཡིན། །
དུས་ད་ལོ་གོང་མའི་དམག་རྟ་རེད། །
སྒ་བསྟད་ལེ་རྒྱུག་རྒྱུ་ཕར་ར་ཞོགས། །
སང་ཕྱིན་ཆད་རིག་རྒྱུ་དཀའ་མོ་རེད། །
རོགས་ཆུང་ལོ་སྙིང་ལ་རྗེ་བོ། །
དགོང་མུན་ནག་མ་འཐིབས་མི་ཡོང་གི །
ནམ་སྐྱ་རེངས་ཤར་དུས་འགྲོ་དགོས་གི །
ནམ་སྐྱ་རེངས་ཤར་དུས་བུད་སོང་ན། །
ཁྱོད་རྩེ་ནོ་ཡིད་ནས་མི་བརྗེད་ཀི །
འགྲོ་མི་དགོས་ཐབས་ཤིག་ཨེ་ཡོད་ཀི །
རོགས་ཆུང་ལོ་རྒྱན་ཆ་ཅན་པོ། །
ལོ་ན་ནིང་རང་གི་རྩེ་རོགས་ཡིན། །
དུས་ད་ལོ་གཞན་གི་ཆུང་མ་རེད། །
ཞེ་ལྷོད་ལེ་རྩེ་རྒྱུ་ཕར་ར་ཞོགས། །
སང་ཕྱིན་ཆད་རིག་རྒྱུ་དཀའ་མོ་རེད། །
བྱིའུ་འཇོལ་མོས་ནགས་རི་བརྒྱུད་དུས། །
བྱ་ཁུ་ལོར་མི་གསང་སྐད་གཏང་། །
བྱ་མི་འཕུར་ཐབས་ཤིག་མེད་ཀི ། །
ཁྱོད་མི་སྡུག་ཐབས་ཤིག་ངས་བཙལ། །
ངའི་གསེར་སྒྲོ་ལྗང་སྨུག་ཁྱོར་སྟེར། །
ཞེ་མི་སྡུག་སྤྱད་ལ་འདི་ཁྱེར། །
རྒོད་ཐང་དཀར་ནགས་རི་བརྒྱུད་དུས། །
ཕྱིར་འཁོར་རེ་ནགས་ག་མ་བལྟ། །
ནགས་རྒྱ་རྫོང་མིག་ཀི་ལམ་རེད། །
འཕུར་མི་ཐུབ་སྤྱད་ཀི་གཞི་ཡིན། །
རོགས་ཆུང་ལོ་སྡེ་རི་བརྒྱུད་དུས། །
ཕྱིར་འཁོར་རེ་སྡེ་ཡ་མ་བལྟ། །
སྡེ་ཆེན་པོ་མིག་ཀི་ལམ་རེད། །
འགྲོ་མི་ཐུབ་སྤྱད་ཀི་གཞི་ཡིན། །
མ་བུ་མོས་སྡེ་རུ་བརྒྱུད་དུས། །
སྟག་ཤ་ར་མི་གསང་སྐད་གཏང་། །
ང་མི་འགྲོ་ཐབས་ཤིག་མེད་ཀི །
ཁྱོད་མི་སྡུག་ཐབས་ཤིག་ངས་བཙལ། །
ངའི་དངུལ་དཀར་མཛུབ་དཀྲིས་ཁྱོར་སྟེར། །
ཞེ་མི་སྡུག་སྤྱད་ལ་འདི་ཁྱེར། །
བྱ་ཁུ་ལོ་སྙིང་ལ་རྗེ་བོ། །
ཟླ་བཞི་བ་མ་ཚེས་མི་ཡོང་གི །
ཟླ་དྲུག་པ་ཚེས་དུས་འཕུར་དགོས་གི །
ཟླ་དྲུག་པའི་ནང་ང་འཕུར་སོང་ན། །
ཁྱོད་གྲགས་ནོ་གསུང་སྙན་མི་བརྗེད་ཀི །
བྱ་མི་འཕུར་ཐབས་ཤིག་ཨེ་ཡོད་ཀི ། །
དགུང་ཉི་མ་འགྱོ་ཁ་དྲོ་གི །
ངས་མ་འགྱུ་བསྡད་ན་འདོད་ཀི །།
དགུང་ཉི་མའི་དབང་ན་མེད་ཀི །
ཟླ་འོད་ཆེན་དབང་གིས་འཁྱེར་གི །
རོགས་ཆུང་ལོ་འགྲོ་ཁ་མཐུན་གི །
497



ངས་མ་སོང་བསྡད་ན་འདོད་ཀི ། །
རོགས་ཆུང་ལོའི་དབང་ན་མེད་ཀི །
དྲིན་ཕ་མའི་དབང་གིས་འཁྱེར་གི །
སྟོད་རི་མགོ་སེར་ཐིག་ལྟུང་རེས། །
ཤྭ་གྱོ་ཁྱུ་ཞེ་རྩ་སྡུག་ཀི །
ཟླ་བཅུ་བའི་ཁངས་སྐྱ་བབས་ན། །
ཞེ་སྡུག་ནི་ལ་ཁ་གླེང་གི །
ཞེ་སྡུག་ག་སྨྲེང་ང་མ་བཟེད། །
རྫ་ལ་ལུང་ཉུག་ན་ཐུག་ནི་རེད། །
རྩྭ་ཁམ་གང་ཟ་དབང་ཡོད་ནི་རེད། །
བྱ་རྨ་བྱས་རྨ་ཡུལ་བརྒྱུད་དུས། །
ཞེ་དེ་རེས་སྡུག་སྲོལ་བཤད་ན། །
བྱ་ངང་བས་མཚོ་མཐའ་བརྒྱུད་ཐལ། །
མཚོ་སྔོན་པོ་འགྲམ་དར་ཆགས་ཐལ། །
ཞེ་དེ་དུས་དེ་མོ་མ་སྡུག །
རོགས་ཆུང་ལོས་སྡེ་རུ་བརྒྱུད་དུས། །
ཞེ་དེ་དུས་སྡུག་སྲོལ་བཤད་ན། །
ལོ་རྒས་གི་དྲིན་ཆེན་ཕ་མ། །
ལུས་རིན་ཆེན་ནད་ཀྱི་མནར་དུས། །
ཞེ་དེ་དུས་དེ་མོ་མ་སྡུག །
སྡེ་ཆེན་པོ་རུ་བརྒྱ་འཐོར་དུས། །
རོགས་ཆུང་ལོ་ཡིད་སེམས་སྡུག་ཀི །
གཏམ་མི་ཁས་སྡེ་ལུང་བསྐོར་ན། །
ཞེ་སྡུག་ནི་ལ་ཁ་གླེང་གི །
ཞེ་སྡུག་ག་སྨྲེང་ང་མ་བཟེད། །
ས་ལ་ཡོག་བརྒྱུད་ན་ལོས་ཐུག །
ཚིག་སེམས་གཏམ་བཤད་ན་ལོས་ཆོག །
498



བཅུ་གསུམ། བདེ་མོ་འཇོག་པའི་སྐོར།
ང་རེ་རེ་གླེང་རྒྱུ་མ་བརྗེད། །
བྱ་ཁུ་ལོ་སྙིང་ལ་རྗེ་བོ། །
ནགས་རྒྱ་རྫོང་དཀྱིལ་ནས་ཚེ་རིང་། །
ཤིང་བྲ་མའི་མགོ་ནས་བཀྲ་ཤིས། །
བཀྲ་ཤིས་ཡེ་ཚེ་ཐག་རིང་ན། །
ནགས་གཅིག་ག་སྨོན་ལམ་ངས་འདེབས། །
བྱ་ངང་བ་མཚོ་ཁར་འཕུར་དུས། །
ངས་བདེ་མོ་འཇོག་འདང་མེད་རུང་། །
མཚོ་ལྗང་ལོ་མིག་ག་ཡག་གེ །
ནང་བྱ་བརྒྱ་དགུང་ནས་འཕུར་དུས། །
ངའི་ཁ་ནས་བདེ་མོ་ཤོར་ཐལ། །
རོགས་ཆུང་ལོ་སྙིང་ལ་རྗེ་བོ། །
ས་སྡེ་ཆེན་གྲོང་ནས་ཚེ་རིང་། །
ནང་ན་ཟླ་གྲུབ་ནས་བཀྲ་ཤིས། །
བཀྲ་ཤིས་ཡེ་ཚེ་ཐག་རིང་ན། །
ཁྱིམ་གཅིག་ག་སྨོན་ལམ་ངས་འདེབས། །
རོགས་ཆུང་ལོ་སྡེ་ནས་འགྲོ་དུས། །
ངས་བདེ་མོ་འཇོག་འདང་མེད་རུང་། །
རོགས་དགའ་ལོ་ཞེ་འདང་ཆེ་ཡེ། །
ནང་རོགས་བརྒྱ་སྡེ་ནས་གྲོལ་དུས། །
ངའི་ཁ་ནས་བདེ་མོ་ཤོར་ཐལ། །
མགོ་ལྷ་རི་བུམ་པའི་སྟེང་གི ། །
མིག་ཁྲ་རིས་སྐུ་ཁམས་བདེ་མོ། །
ཁྱོད་སྐུ་ཁམས་བདེ་ཡེ་བསྡད་ན། །
ང་རེ་རེ་ལྟ་རྒྱུ་མ་བརྗེད། །
བྱ་ཁུ་ལོ་མི་འདུག་འཕུར་རྒྱུ་ཡིན། །
བྱེའུ་འཇོལ་མོ་ནགས་ནས་བསྐྱུར་རྒྱུ་ཡིན། །
གསུང་སྙན་མོ་རང་བྱུང་མགུར་མ་བོ། །
བྱ་ཕྱིར་ར་ཡོང་དུས་གྲགས་རྒྱུ་བྱེད། །
ཁ་དུང་སོ་སུམ་ཅུའི་སྟེང་གི །
ལྕེ་དར་མའི་སྐུ་ཁམས་བདེ་མོ། །
ཁྱེད་སྐུ་ཁམས་བདེ་ཡེ་བསྡད་ན། །
རོགས་ཆུང་ལོ་མི་འདུག་འགྲོ་རྒྱུ་ཡིན །
499



། དེའི་ཞོར་གི་ཟླ་བ་བདེ་མོ་བྱོས། །
ངའི་ཞེ་མཐུན་རོགས་ལོ་བསྐྱུར་རྒྱུ་ཡིན། །
ཁ་ལ་ལ་རྗེ་བཙུན་མགུར་མ་བོ། །
རོགས་ཕྱིར་ར་ཡོང་དུས་ལེན་རྒྱུ་བྱེད། །
བྱ་གཤོག་ཐོགས་བརྒྱ་གི་རྒྱབ་ནས། །
རྒོད་ཐང་དཀར་སྐུ་ཁམས་འཚམ་པོ། །
སྟོད་བྲག་དམར་བསྐོར་རེ་འགྲོ་དུས། །
སྒྲོ་དིང་རུའི་སྐུ་ཁམས་བདེ་མོ། །
བདེ་མོ་གཅིག་ག་བདེ་མོ་བྱོས། །
ཁྱོད་ཆུང་དུས་རོགས་ལོ་བདེ་མོ་བྱོས། །
ཁྱོད་རོགས་ལོ་གཅིག་པོ་ཟེར་ནི་མིན། །
དེའི་ཞོར་གི་ན་ཟླ་བདེ་མོ་བྱོས། །
རྟ་རྔོག་ཐོགས་བརྒྱ་གི་རྒྱབ་ནས། །
ངའི་གྱི་ལིང་གྱོ་རྒྱ་འཚམ་པོ། །
ས་བྱང་ལམ་བཅད་ལེ་འགྲོ་དུས། །
རྒྱུག་གོམ་པའི་སྐུ་ཁམས་བདེ་མོ། །
ནང་མཛོ་བརྒྱ་མཛོ་མང་གྲུབ་ནས། །
མཛོ་ཁྱུང་དཀར་སྐུ་ལུས་བདེ་མོ། །
ཁལ་བཀལ་གི་ངོ་དགའ་མིན་འདྲ། །
དོན་དམ་པའི་མཛོ་ཆུང་བདེ་མོ། །
གྲོང་རོགས་བརྒྱ་རོགས་མང་གྲུབ་ནས། །
རོགས་ཆུང་ལོ་སྐུ་ལུས་བདེ་མོ། །
རོགས་རྩེ་གི་ངོ་དགའ་མིན་འདྲ། །
དོན་དམ་པའི་ཆུང་ལོ་བདེ་མོ། །
འབྲུག་ཕོ་ཆུང་མི་འདུག་འགྲོ་ནོ་ཡིན། །
དགུང་སྔོན་པོ་མི་འགྲོ་འདུག་ནོ་རེད། །
འབྲུག་གྲགས་ཀི་ཁ་བཟང་མིན་འདྲ། །
དགུང་སྔོ་ལོའི་སྐུ་ཁམས་བདེ་མོ། །
ཞེ་འཛུམ་དྲུག་འཛུམ་མདངས་ངོ་གི །
མིག་ཁྲ་རིལ་སྐུ་ལུས་བདེ་མོ། །
ཁྱོད་སྐྱིད་ལེ་བདེ་ཡེ་བསྡད་ན། །
ང་རེ་རེ་བལྟ་རྒྱུ་མ་བརྗེད། །
སྟག་ཤ་ར་མི་འདུག་འགྲོ་ནོ་ཡིན། །
མ་བུ་མོ་མི་འགྲོ་འདུག་ནོ་རེད། །
གླུ་བླངས་གི་ཁ་བཟང་མིན་འདྲ། །
རོགས་ཆུང་ལོའི་སྐུ་ཁམས་བདེ་མོ། །
ཁ་དུང་སོ་སུམ་ཅུའི་བར་གི །
ལྕེ་དར་མའི་སྐུ་ལུས་བདེ་མོ། །
ཁྱོད་སྐྱིད་ལེ་བདེ་ཡེ་བསྡད་ན། །
ང་རེ་རེ་གླེང་རྒྱུ་མ་བརྗེད། །
བདེ་མོ་གཅིག་ག་བདེ་མོ་བྱོས། །
དགུང་ཉི་མ་སེར་བོ་བདེ་མོ་བྱོས། །
དགུང་ཉི་མ་གཅིག་པོ་ཟེར་ནི་མིན། །
500



དགུང་ཨ་སྔོན་ཨ་དབྱིངས་དཀྱིལ་ནས། །
དགུང་ཉི་ཟླ་སྐར་གསུམ་བདེ་མོ། །
ལྷོ་གཡུ་འབྲུག་གྲགས་གེ་འགྲོ་རྒྱུ། །
སང་ནངས་མོ་ཕྱིར་ར་ཡོང་རྒྱུ། །
ས་སྡེ་ཆེན་རྩེ་ར་ནང་གི ། །
ལོ་བཅོ་ལྔའི་དགའ་ལོ་ཟེར་ནོ། །
ས་གང་ནས་བལྟས་ན་ལྷང་རེད། །
སྤུན་ན་ཟླ་གྱབ་གི་རྒྱན་རེད། ། །
འདང་ཞེ་བརྩེ་མ་འགྱུར་བསྡད་ན། །
རོགས་ཆུང་ལོ་ཞེ་འདང་བདེ་མོ། །
ནགས་རྒྱ་རྫོང་ནགས་རི་དཀྱིལ་ནས། །
ཤིང་ཙན་དན་ལྗོན་ཤིང་བདེ་མོ། །
བྱ་ཁུ་བྱུག་གྲགས་གེ་འཕུར་རྒྱུ། །
སང་ནངས་མོ་ཕྱིར་ར་ཡོང་རྒྱུ། །
བདེ་མོ་གཅིག་ག་བདེ་མོ། །
མཛོ་དཀར་ཁྱ་མིག་ནག་བདེ་མོ། །
ཁ་བཀལ་གི་ཁ་བཟང་མིན་འདྲ། །
ཞེ་དྲང་གི་གཡང་བླ་བདེ་མོ། །
བྱ་ཁུ་ལོས་ནགས་རི་བརྒྱུད་དུས། །
བྱ་གཤོག་འགྱུར་ལྡེམ་མེར་བདེ་མོ། །
ལུས་གཡུ་ཏོག་གྱི་ལིར་འཚམ་པོ། །
ལོ་གཞུག་ཀི་ཕྱིར་སྐོར་རྒྱོབས་ར། །
ནགས་ལྗང་ལོ་དེང་མའི་དེ་ཡིན། །
ལྗང་སྔོ་ཤ་དེང་མའི་ལྷག་ཡིན། །
བདེ་མོ་གཅིག་ག་བདེ་མོ། །
ངའི་རྩེ་རོགས་ཆུང་ལོ་བདེ་མོ། །
གླུ་བླངས་གི་ཁ་བཟང་མིན་འདྲ། །
ཞེ་དྲང་གི་ཆུང་ལོ་བདེ་མོ། །
རོགས་ཆུང་ལོ་སྡེ་རུ་བརྒྱུད་དུས། །
ངག་དྲུག་འགྱུར་ས་ལེར་བདེ་མོ། །
ལུས་རིན་ཆེན་སྐྱིད་པོ་འཚམ་པོ། །
ལོ་གཞུག་ཀི་ཕྱིར་སྐོར་རྒྱོབས་ར་། །
རོགས་ཆུང་ལོ་དེང་མའི་དེ་ཡིན། །
འདང་ཞེ་བརྩེ་དེང་མའི་ལྷག་ཡིན། །
སྟོད་གཡུ་ལོ་རྟ་ར་ནང་གི །
རྟ་གྱི་ལིང་གྲོ་རྒྱ་ཟེར་ནོ། །
ས་གང་ནས་བལྟས་ན་ལྷང་རེད། ། །
ཐང་མེ་ལོང་ཁུག་གི་རྒྱན་རེད། ། །
ཐང་མེ་ལོང་མ་འགྱུར་བསྡད་ན། །
རྟ་གྱི་ལིང་གོམ་པ་བདེ་མོ། །
རྟ་ཡག་པ་འབྲུག་ཆུང་འདྲ་བོ། །
ཁྱོད་གེ་སར་རྐྱང་ངེ་ཕན་ན། །
ཆགས་འཇོག་སའི་རྟ་ཞིག་མེད་ཀི །
དུས་ད་རེབ་རྒྱུག་ཁོམ་མེད་རུང༌། །
ཕྱིར་འཁོར་རེ་རྒྱུག་རག་ཞིག་ག །
ཁྱོད་གསེར་སྒ་ལྷུ་བཞི་བདེ་མོ། །
501



རོགས་ཡག་པ་མེ་ཏོག་འདྲ་བོ། ། །
གླིང་གེ་སར་འབྲུག་མོའི་ཕན་ན། །
ཆགས་འཇོག་སའི་རོགས་ཤིག་མེད་ཀི །
དུས་ད་རེབ་རྩེ་ཁོམ་མེད་རུང་། །
ཕྱིར་འཁོར་རེ་རྩེ་རག་ཞིག་ག ། །
ཁྱོའི་གསེར་ལུས་རིན་ཆེན་བདེ་མོ། །
བྱ་གཤོག་ཐོགས་བརྒྱ་བོའི་རྒྱབ་ནས། །
རྒོད་ཐང་དཀར་ཐིས་ཕྲན་འཚམས་པོ། །
བྲག་དམར་བོ་བསྐོར་རེ་འགྲོ་དུས། །
སྒྲོ་དིང་རུའི་སྐུ་ཁམས་བདེ་མོ། །
རོགས་ཁ་མཐུན་བརྒྱ་བོའི་རྒྱབ་ནས། །
ངའི་ཞེ་མཐུན་རོགས་ལོ་འཚམས་པོ། །
སྡེ་ཆེན་པོ་བརྒྱུད་ལེ་འགྲོ་དུས། །
ལུས་འབྱུང་བཞི་སྐུ་ཁམས་བདེ་མོ། །
དགུང་སྔོན་པོ་སྐུ་ཡང་བདེ་སོང་ན། །
ཕོ་འབྲུག་ཆུང་སྐུ་ཚེ་བརྟན་སོང་ན། །
ཆར་འབབ་བ་དལ་བྲེལ་ཅི་ཡོད། །
འབྲུག་གྲགས་གེ་ཆར་བ་འབབ་རྐྱང་རེད། །
སྡེ་ཆེན་པོ་སྐུ་ཡང་བདེ་སོང་ན། ། །
རོགས་འུ་ཚོ་སྐུ་ཚེ་བརྟན་སོང་ན། །
རོགས་རྩེ་ཡ་དལ་བྲེལ་ཅི་ཡོད། །
ཁ་བགད་ལེ་སྡེ་ནས་རྩེ་རྐྱང་རེད། །
ཆུ་རྨ་ཆུ་མི་འདུག་བཞུར་ནོ་རེད། །
རྡོ་གོར་མོ་གཞུག་ག་སྐྱུར་དགོས་གི །
ཆུ་རྨ་ཆུ་བཞུར་ཐག་རིང་གི ། །
རྡོ་གོར་མོའི་སྐུ་ལུས་བདེ་མོ། །
ཆུ་རྨ་ཆུ་མི་འདུག་བཞུར་རྒྱུ་ཡིན། །
ཉ་གསེར་མིག་སྐུ་ཁམས་བདེ་མོ། །
ཉ་གསེར་མིག་སྐུ་ཁམས་བདེ་རུང་། །
བཞུར་དགོས་ནོ་ཞེ་རེ་ཆགས་ཀི །
སྟག་ཤ་ར་མི་འདུག་འགྲོ་ནོ་རེད། །
རོགས་ཆུང་ལོ་གཞུག་ག་སྐྱུར་དགོས་གི །
སྟག་ཤ་ར་འགྲོ་ཐག་རིང་གི །
རོགས་ཆུང་ལོའི་སྐུ་ལུས་བདེ་མོ། །
རོགས་ཆུང་ལོ་མི་འདུག་འགྲོ་རྒྱུ། །
རོགས་ན་ཟླའི་སྐུ་ཁམས་བདེ་མོ། །
རོགས་ན་ཟླའི་སྐུ་ཁམས་བདེ་རུང་། །
འགྲོ་དགོས་ནོ་ཞེ་རེ་ཆགས་ཀི །
ང་རྟ་བོ་མི་འདུག་འགྲོ་དགོས། །
ཁྱོད་རྟ་བརྒྱ་ཤུལ་ནས་བདེ་མོ། །
རྒྱོའུ་རྒྱ་མོའི་གོམ་ལག་བདེ་ན། །
རྟ་ཡུན་གིས་རྒྱུག་སྐབས་ལོས་ཡོད། །
རོགས་ཆུང་ལོ་མི་འདུག་འགྲོ་དགོས། །
ཁྱོད་ན་ཟླ་ཤུལ་ནས་བདེ་མོ། །
502



ཡུལ་ཕ་མའི་སྐུ་ཁམས་བདེ་ན། ། །
རོགས་ཡུན་གིས་རྩེ་སྐབས་ལོས་ཡོད། །
སྨན་བུ་མོ་དུང་གི་སོ་སྒོ་ཅན། །
རོགས་ངེད་གཉིས་མ་རྩེ་བསམ་པ་མེད། །
དེང་ཕྱིན་ཆད་ཐུག་རག་བར་ར། །
རོགས་ན་ཟླའི་རྒྱབ་ནས་བདེ་མོ་བྱོས། །
མཚོ་སྔོན་པོ་མི་འགྲོ་འདུག་ནོ་རེད། །
བྱ་ངང་བ་མི་འདུག་འཕུར་ནོ་རེད། །
མཚོ་གཡས་རུ་གཡོན་རུ་བདེ་མོ་བྱོས། །
དོན་དམ་པས་མཚོ་སྙིང་བདེ་མོ་བྱོས། །
རོགས་ཆུང་ལོ་མི་འགྲོ་འདུག་ནོ་རེད། །
སྟག་ཤ་ར་མི་འདུག་འགྲོ་ནོ་རེད། །
སྡེ་གཡས་རུ་གཡོན་རུ་བདེ་མོ་བྱོས། །
དོན་དམ་པས་ཆུང་ལོ་བདེ་མོ་བྱོས། །
བྱ་རྨ་བྱ་མོན་ཡུལ་འཕུར་དུས། །
སྒྲོ་གསེར་མ་གྱིག་གེ་འཚམས་པོ། །
མགོ་སྤུ་གྲི་ལྡེམ་མེ་བདེ་མོ། །
དེང་ཕྱིན་ཆད་མཚོ་ཁར་འཁོར་ན། །
མཚོ་དར་ཞིང་དེང་མའི་དེ་ཡིན། །
ཤིང་འདམ་བུ་དེང་མའི་མཐོ་ཡིན། །
རྟ་འདོ་བ་ངང་དཀར་ངང་ཡག་གོ །
སྲབ་བསིལ་མ་ཨ་ལུང་རྡུང་ཡག་གོ །
རྟ་ད་ཐེངས་རྒྱུག་ཀི་བདེ་མོ་བྱོས། །
ཐེངས་གཞུག་མ་ཞོན་གི་སྨོན་ལམ་རྒྱག །
རོགས་ཆུང་ལོ་སྡེ་ཡུལ་བརྒྱུད་དུས། །
ཁའི་དུང་སོ་སུམ་ཅུ་འཚམས་པོ། །
ལུས་མདའ་སྨྱུག་དྲང་ངེ་བདེ་མོ། །
དེང་ཕྱིན་ཆད་སྡེ་ཡ་འཁོར་ན། །
རོགས་ཆུང་ང་དེང་མའི་དེ་ཡིན། །
འདང་ཞེ་རྩིས་དེང་མའི་ཡན་ཡིན། །
སྡེ་ཆེན་པོ་སྡེ་བ་སྡེ་ཡག་གོ །
དེའི་ནང་གི་རོགས་ལོ་ཚིག་ཡག་གོ །
རོགས་ད་ཐེངས་རྩེ་གི་བདེ་མོ་བྱོས། །
རོགས་གཞུག་ཐེངས་རྩེ་གི་སྨོན་ལམ་རྒྱག །
བདེ་མོ་གཅིག་ལ་བདེ་མོ་གཉིས། །
དགུང་སྔོན་པོའི་སྐུ་ལུས་བདེ་མོ་བྱོས། །
འབྲུག་འགྲོ་ས་དགུང་སྔོན་གནམ་རེད། །
བྱ་འཕུར་ས་རྒྱ་རྫོང་ནགས་རེད། །
འགངས་བདེ་མོ་ཟེར་ནི་མིན་འདྲ། །
སང་ནངས་མོ་ཐུག་རག་ཞིག་ག །
ལུས་རིན་ཆེན་འཚམས་པོར་བདེ་མོ། །
རྟ་འདོ་བ་གསེར་གི་གདོང་སྲབ་ཅན། །
རྟ་ཁྱོད་ལ་མ་ཞོན་བསམ་པ་མེད། །
དེང་ཕྱིན་ཆད་ཐུག་རག་བར་ར། །
རྟ་རྟ་རའི་ནང་ནས་བདེ་མོ་བྱོས། །
503



བདེ་མོ་གཅིག་ག་བདེ་མོ་གཉིས། །
རོགས་ཆུང་ལོའི་སྐུ་ལུས་བདེ་མོ་བྱོས། །
ང་འགྲོ་ས་གཞན་ཡུལ་སྡེ་རེད། །
ཁྱོད་འདུག་ས་ཕ་མའི་རྩིབས་རེད། །
འགངས་བདེ་མོ་ཟེར་ནི་མིན་འདྲ། །
སང་ནངས་མོ་ཐུག་རག་ཞིག་ག །
ལུས་རིན་ཆེན་འཚམས་པར་བདེ་མོ། །
རྟ་འདོ་བ་རྟ་མགྲིན་དམར་པོས་སྲུང་། །
སྒ་བེ་སིང་རིགས་གསུམ་མགོན་པོས་སྲུང་། །
ལམ་སྐྱ་མོའི་ཁུགས་ནས་བདེ་མོ་བྱོས། །
འཕྲང་དོག་མོའི་བར་ནས་འཚམས་པོ་བྱོས། །
སང་ནངས་མོ་སུ་ཡོད་སུ་མེད་རེད། །
སུ་ཡོད་དྲུང་ནམ་ཐུག་ཆ་མེད་རེད། །
དགུང་ཨ་སྔོན་འཁོར་ལོ་རྩིབས་བརྒྱད་རེད། །
རྩིབས་བརྒྱད་པོར་བདེ་མོ་ཟེར་ནི་མིན། །
ས་དོག་མོ་པད་མ་འདབ་བརྒྱད་རེད། །
འདབ་བརྒྱད་པོ་འཚམས་པོར་བདེ་མོ་བྱོས། ། །
མ་ཁྱོད་ཚོ་རྒྱལ་བ་རྒྱ་མཚོས་སྲུང་། ། །
མགོ་རལ་བ་སྒྲོལ་མ་སྔོན་མོས་སྲུང་། །
སྡེ་ཆེན་པོའི་གྲོང་ནས་བདེ་མོ་བྱོས། །
གླིང་མི་ཁའི་ཁ་ནས་འཚམས་པོ་བྱོས། །
སང་ནངས་མོ་སུ་ཡོད་སུ་མེད་རེད། །
སུ་ཡོད་དྲུང་ནམ་ཐུག་ཆ་མེད་རེད། །
ནང་ན་ཟླ་འཁོར་ལོ་རྩིབས་བརྒྱད་རེད། ། །
རྩིབས་བརྒྱད་པོར་བདེ་མོ་ཟེར་ནི་མིན། ། །
རོགས་ཆུང་ལོ་པད་མ་འདབ་བརྒྱད་རེད། །
འདབ་བརྒྱད་པོ་འཚམས་པོར་བདེ་མོ་བྱོས། །
བྱ་ཁུ་ལོ་སྙིང་ལ་རྗེ་བོ། །
ཁྱོད་རྒྱ་གར་ཡུལ་ལ་འཕུར་དུས། །
མགོ་སྤུ་གྲི་གྱིག་གེ་འཚམས་པོ། །
སྒྲོ་སྨུག་པོ་ཤོལ་ལེ་བདེ་མོ་བྱོས། །
བྱ་འཕུར་ན་ཕྱིར་འཁོར་རྒྱོབས་ར། །
མགོ་སིལ་ཏོག་མི་ལྷུང་འཛིན་ན་འདུག །
བྱ་ཐོན་ན་ཟེར་ར་བལྟ་ཡ་འདུག །
དགུང་སྔོན་པོ་ལྷ་ཡངས་ལྷོད་བདེ་རེད། ། །
བློ་མི་བདེར་གཏོང་ནོ་འབྲུག་ཆུང་རེད། །
ཆར་ཤགས་སེ་བབས་ནོ་འགྲོ་ཞོར་རེད། །
འགྲོ་ཞོར་གི་དགུང་སྔོན་བདེ་མོ་བྱོས། །
སྡེ་ཆེན་པོ་ལྷ་ཡངས་ལྷོད་བདེ་རེད། ། །
བློ་མི་བདེར་གཏོད་ནོ་རོགས་ལོ་རེད། །
རོགས་ལན་གཅིག་རྩེ་ནོ་འགྲོ་ཞོར་རེད། ། །
འགྲོ་ཞོར་གི་དགའ་ལོ་བདེ་མོ་བྱོས། །
རོགས་ཆུང་ལོ་སྙིང་ལ་རྗེ་བོ། །
ཁྱོད་སྡེ་མཐའ་བརྒྱུད་ལེ་འགྲོ་དུས། །
ཁའི་དུང་སོ་གྱིག་གེ་འཚམས་པོར། །
ལུས་རིན་ཆེན་འབྱུང་ཁམས་བདེ་མོ་བྱོས། །
རོགས་སོང་ན་ཕྱིར་འཁོར་རྒྱོབས་ར། །
504



ཚིག་སྙན་མོའི་མགོ་རྐང་སྒྲིག་ག་འདུག ། ལོ་གཞུག་ཀི་ཞོན་ཚེ་བདེ་མོ་བྱོས། །
རོགས་ཐོན་ན་ཟེར་ར་ལྟ་ཡ་འདུག །
མཛོ་ཁྱུང་དཀར་ཁྲི་ཀའི་ཡུལ་ལྷས་སྲུང་། །
སྟོད་དབུས་གཙང་ཆོས་ར་གླིང་བརྒྱད་རེད། ། |ཁལ་ལྗིད་མོ་སྣང་རའི་གསེར་ཁང་སྲུང་། །
གླིང་བརྒྱད་པོ་བདེ་མོ་ཟེར་ནི་མིན། ། ལོ་གཞུག་ཀི་ཐུག་ཚེ་བདེ་མོ་བྱོས། །
ཆོས་ཚོགས་ཁང་སྒོ་ཆེན་བརྒྱབ་བཏང་ན། །
ཆོས་གསུང་གི་བན་ཆུང་བདེ་མོ་བྱོས། ། རོགས་ཆུང་ལོ་རིགས་གསུམ་མགོན་པོས་སྲུང་། །
ཁ་ཚིག་གསུམ་རྗེ་བཙུན་མགུར་མས་སྲུང་། །
སྡེ་ཆེན་པོ་སྡེ་རུ་གླིང་བརྒྱད་རེད། ། ། ལོ་གཞུག་ཀི་ཐུག་ཚེ་བདེ་མོ་བྱོས། །
གླིང་བརྒྱད་པོ་བདེ་མོ་ཟེར་ནི་མིན། །
གཏམ་མི་ཁས་ཁ་ཁ་བཏང་བཏང་ན། ། བྱ་ཁུ་བྱུག་རྒྱ་གར་འཕུར་དུས། ། །
རོགས་རྩེ་གི་ཆུང་ལོ་བདེ་མོ་བྱོས། ། ངའི་སེམས་ནས་འཕུར་ན་འདོད་མེད། །
བྱ་མ་འཕུར་ཟེར་སྲོལ་མེད་ཀི །
ངས་བསམ་གི་ལས་ལ་བསམས་མ། ། བྱ་འུ་གཉིས་ཐུག་ཚེ་བདེ་མོ། །
ལོ་གསུམ་མ་ཁུ་བྱུག་བསམས་མ། །
ལོ་གསུམ་མ་འདུག་རྒྱུ་ཕར་ཞོག །
སྟག་ཤ་ར་རང་ཡུལ་འགྲོ་དུས། །
ཟླ་གསུམ་གིས་འགྲོ་དགོས་ཟེར་ན། །
ངའི་སེམས་ནས་སོང་ན་འདོད་མེད། །
ངའི་བདེ་མོ་ཁ་ནས་ཤོར་གི །
རོགས་མ་འགྲོ་ཟེར་སྲོལ་མེད་ཀི །
རོགས་འུ་གཉིས་ཐུག་ཚེ་བདེ་མོ། །
ངས་བསམ་གི་ལས་ལ་བསམས་མ། །
ལོ་གསུམ་མ་རོགས་ལོ་བསམས་མ། ། བདེ་མོ་གཅིག་ག་བདེ་མོ་གཉིས། །
ལོ་གསུམ་མ་རྩེ་རྒྱུ་ཕར་ཞོག །
རྨ་ཕ་རི་ཚུ་རི་བདེ་མོ་བྱོས། །
ཉིན་གསུམ་གིས་འགྲོ་དགོས་ཟེར་ན། ། དོན་དམ་པས་རྨ་བྱ་བདེ་མོ་བྱོས། །
ངའི་བདེ་མོ་ཁ་ནས་ཤོར་གི །
བདེ་མོ་གཅིག་ག་བདེ་མོ་གཉིས། །
རྟ་འདོ་བ་རྟ་མགྲིན་དམར་པོས་སྲུང་། ། སྡེ་གཡས་རུ་གཡོན་རུ་བདེ་མོ་བྱོས། །
སྒ་ལྷུ་བཞི་དགའ་ལྡན་གསེར་ཁྲིས་སྲུང་། ། དོན་དམ་པས་ཆུང་ལོ་བདེ་མོ་བྱོས། །
505



སང་ནངས་མོ་ཐུག་ཀི་སྨོན་ལམ་འདེབས། །
ཁྱོད་བདེ་མོ་གཅིག་ག་བདེ་མོ། །
རྨ་ཕ་རི་ཚུ་རི་བདེ་མོ། །
དོན་དམ་པས་རྨ་ཆུ་བདེ་མོ། །
ཁྱོད་བདེ་མོ་གཅིག་ག་བདེ་མོ། །
སྡེ་ཕ་རི་ཚུ་རི་བདེ་མོ། །
དོན་དམ་པས་ཆུང་འདྲིས་བདེ་མོ། །
འབྲུག་ཕོ་ཆུང་མི་འདུག་འགྲོ་ནོ་རེད། །
དགུང་སྔོན་པོ་མི་འགྲོ་འདུག་ནོ་རེད། །
ཁྱོད་འགྲོ་ཁའི་འབྲུག་ཆུང་བདེ་མོ་བྱོས། །
སྔོ་སེང་ངེ་གཞུག་ནས་ལྟ་ཡ་འདུག །
ཆར་ཡང་ཡང་འབབ་ཀི་སྨོན་ལམ་རྒྱག །
ཆུ་རྨ་ཆུ་བཞུར་རེ་འགྲོ་ནོ་རེད། །
རྨ་གཡུ་ལུང་མི་འགྲོ་འདུག་ནོ་རེད། །
ཆུ་རྨ་ཆུ་བཞུར་ལམ་རིང་མོ་རེད། །
རྨ་ཕ་རི་ཚུར་རི་བདེ་མོ་བྱོས། །
ཕོ་ཁྱོད་ཚོ་མི་འདུག་འགྲོ་ནོ་རེད། །
མ་ང་ཚོ་མི་འགྲོ་འདུག་ནོ་རེད། །
ཁྱོད་འགྲོ་ཁའི་དགའ་ལོ་བདེ་མོ་བྱོས། །
ཞེ་ལྷོད་ལ་གཞུག་ནས་ལྟ་ཡ་འདུག །
རོགས་ཡང་ཡང་ཐུག་ཀི་སྨོན་ལམ་རྒྱག །
སྟག་ཤ་ར་མི་འདུག་འགྲོ་ནོ་རེད། །
རོགས་ཆུང་ལོ་མི་འགྲོ་འདུག་ནོ་རེད། །
ང་འགྲོ་ས་སྡེ་ལམ་རིང་མོ་རེད། །
གྲོང་རོགས་བརྒྱ་འཚམས་པོར་བདེ་མོ་བྱོས། །
བྱིའུ་འཇོལ་མོ་གསུང་སྙན་ཅན་པོ། །
ནགས་རྒྱ་རྫོང་དཀྱིལ་ནས་ཚེ་རིང༌། །
ཤིང་བྲ་མའི་རྩེ་ནས་བཀྲ་ཤིག །
བཀྲ་ཤིས་ཡེ་ཚེ་ཐག་རིང་ན། །
བྱ་ཐུག་ཀི་སྨོན་ལམ་ངས་འདེབས།
དགུང་ཉི་མ་གསེར་ནག་འཁོར་ལོ་རེད། །
ནངས་སྔ་སེ་ཤར་ནོ་བུ་ལོན་རེད། །
དགོང་ཕྱི་དྲོ་ནུབ་ཁར་བདེ་མོ་བྱོས། །
སང་ནངས་མོ་ཤར་གི་སྨོན་ལམ་འདེབས། །
རོགས་ཆུང་ལོ་ཞེ་འདང་ཅན་པོ། །
ནང་ན་ཟླའི་གྱབ་ནས་ཚེ་རིང༌། །
ཡུལ་ཕ་མའི་རྩིབས་ནས་བཀྲ་ཤིས། །
བཀྲ་ཤིས་ཡེ་ཚེ་ཐག་རིང་ན། །
རོགས་ཐུག་ཀི་སྨོན་ལམ་ངས་འདེབས། །
སྨན་བུ་མོ་དུང་གི་སོ་སྒོ་ཅན། །
རོགས་ལན་གཅིག་རྩེ་ནོ་བུ་ལོན་རེད། །
རོགས་འགྲོ་ཁར་སྐུ་ལུས་བདེ་མོ་བྱོས། །
506



མཇུག་གི་གཏམ།
དེ་ཡང་༢༠༠༣ལོ་ནས་བཟུང་། མཚོ་སྔོན་ཞིང་ཆེན་ཡོངས་ཀྱི་ལ་གཞས་འགྲན་
བསྡུར་སྔ་ཕྱིར་ཐེངས་ལྔ་ལ་བསྡུས་པ་དང་། བྱ་བ་འདིར་རྒྱ་ཆེའི་མང་ཚོགས་ཀྱི་དགའ་
བསུ་ཆེན་པོ་ཐོབ་པ་དང་ཁུལ་དང་རྫོང་སོ་སོའི་དབུ་ཁྲིད་རྣམ་པས་ཐུགས་འཁུར་དང་་་་
རྒྱབ་སྐྱོར་གནང་བར་བརྟེན། བྱ་བའི་གྲུབ་འབྲས་མི་དམན་པ་ཞིག་བླངས་པར་མ་ཟད།
གསར་སྐྱེས་ཀྱི་གླུ་བ་གླུ་མ་མང་པོ་ཞིག་ཀྱང་བསྐྱེད་བསྲིངས་བྱས་ཡོད།
དེའི་རྐྱེན་གྱིས་བོད་ཀྱི་ལ་གཞས་ཀྱི་ཉིང་བཅུད་ལོན་པའི་དཔེ་དེབ་ཅིག་བསྒྲིག་་་་་་
དགོས་ཀྱི་ཀུན་སློང་སྔ་མོ་ནས་སྐྱེས་པས། བོད་ཀྱི་རིག་གནས་ལོ་རྒྱུས་ལ་དང་ཞེན་ཆེ་བའི་
ཞུ་ཆེན་གྱི་ལོ་ཙཱ་བའམ་མཚོ་སྔོན་ཞིང་ཆེན་གནའ་དཔེ་གཞུང་ལས་ཁང་གི་ཀྲུའུ་རིན་་་་་་་
བསོད་ནམས་ཚེ་བརྟན་གྱི་སྙན་ལམ་དུ་ཡང་ཡང་ཞུས་པ་ལྟར། ཁོང་གིས་《ཨ་མདོ་ལ་
གཞས་ཕྱོགས་བསྒྲིགས»ཅེས་པའི་དཔེ་ཆ་ཞིག་མཚོ་སྔོན་ཞིང་ཆེན་གནའ་དཔེ་ལེགས་་་་
སྒྲིག་གི “ལོ་ལྔའི་འཆར་འགོད་བཅུ་གཅིག་པའི”ནང་དངོས་སུ་པར་སྐྲུན་བྱེད་པའི་་་་་་
ཐུགས་བཀོད་འཐེན། ཉི་མའི་འོད་ཟེར་གྱི་བཀའ་དྲིན་མཐོང་ནའང་འཇིག་རྟེན་ཆོས་
བརྒྱད་དང་ལེ་ལོ་རྣམ་གཡེང་གི་དབང་དུ་གྱུར་ཅིང་། མ་གཞི་ནས་རིག་གནས་ཡོན་ཏན་
ཆུ་ཚད་ཞན་པ་བདག་གིས་འགན་འདི་ལྕོགས་དཀའ་བ་ངོས་ཟིན་ཐོབ་ནས། དགེ་རྒན་
བཀའ་དྲིན་ཅན་ཏེ་བོད་ཀྱི་རིག་གནས་སྤྱི་དང་སྒོས་བརྡ་སྤྲོད་དང་དམངས་ཁྲོད་རྩོམ་་་་
རིག་ལ་ནང་བྱན་ཆུད་པའི་མཚོ་སྔོན་སློབ་གྲྭ་ཆེན་མོའི་དགེ་རྒན་ཆེན་མོ་བན་དེ་ཚེ་རིང་་
ལ་རེ་བ་ནན་གྱིས་ཞུས་པ་ལྟར། ཁོང་གིས་ཀྱང་སྙིང་རྗེའི་ཡུལ་དུ་དགོངས་ནས་ངའི་ངོ་མ་
བཟློག་པ་དང༌། རང་སྟེང་གི་བྱ་བར་བྲེལ་འཚུབ་ཆེ་ནའང་《ཨ་མདོ་ལ་གཞས་རྨ་ཀླུང་



སྒེག་མོའི་རླབས་སྒྲ»རྩོམ་སྒྲིག་གི་ལས་ཀ་ཁུར་ཏུ་བཞེས་པ་རེད། བདག་གི་མཆེད་གྲོགས་
དམ་པ་སངས་རྒྱས་རྒྱལ་གྱིས་གླུ་ཚིག་གློག་ཀླད་དུ་ཕབ་པ་དང་། ཀླུ་རྒྱལ་ཚེ་རིང་དང་། རྟ་
ལོ༑ ཆོས་དབྱིངས་རྒྱ་མཚོ་སོགས་ཀྱིས་ཞུ་དག་བགྱིས་པ་སོགས་རྩོམ་སྒྲིག་པ་ཡོངས་ཀྱིས་
རང་ནུས་ཅི་ལྕོགས་སྒོས་ཧུར་བརྩོན་བྱས་པས། དཔེ་ཆ་འདི་དངོས་སུ་པར་སྐྲུན་བྱེད་
པའི་ལས་རིམ་དུ་ཐོན་པ་ཡིན་པས་གོང་དུ་སྨྲས་པའི་དབུ་ཁྲིད་དང་དགེ་རྒན། སྤུན་
གྲོགས་ཚང་མར་བཀའ་དྲིན་ཆེ་ཞུ་བ་ཡིན།
ལར་དཔེ་ཆ་འདི་ལྟ་བུ་ཞིག་བསྒྲིག་པ་ལ་སྔར་དངོས་སུ་པར་སྐྲུན་བྱས་པའམ་ནང་་་་
ཁུལ་དུ་འགྲེམ་སྤེལ་བྱས་པའི་ཡིག་ཆ་གང་མང་ལས་སྙིགས་དོར་བཅུད་ལེན་བྱེད་དགོས་་
པ་གཅིག མཚོ་སྔོན་ཞིང་ཆེན་གྱི་ལ་གཞས་འགྲན་བསྡུར་སྐབས་དང་པོ་ནས་ལྔ་བའི་བར་
གྱི་སྒྲ་ཐག་ཡོངས་རྫོགས་ཡི་གེར་ཕབ་དགོས་པ་གཉིས། ས་བཅད་དང་གོ་རིམ་ལེགས་
པར་བསྒྲིགས་ཏེ་གཏན་ལ་ཕབ་དགོས་པ་དང་གསུམ། གླུ་ཚིག་ཐམས་ཅད་ཨ་མདོའི་ཁ་
སྐད་སོར་འཇོག་དང་ཡིག་སྐད་དང་མཐུན་པའི་མཆན་འགྲེལ་གསལ་བོར་རྒྱག་དགོས་་་་་
པ་དང་བཞི་སོགས་དཀའ་ལས་ཤིན་ཏུ་ཆེ་བ་ཚང་མས་མཁྱེན་གསལ་ལྟར་ལགས་ན།
དགེ་རྒན་ཆེན་མོ་བན་དེ་ཚེ་རིང་གིས་དཔེ་ཆ་འདིའི་དོན་དུ་སྐུ་ཚགས་འོ་བརྒྱལ་ཅི་འདྲ་
ཞིག་བརྒྱབ་ཡོད་པ་དུ་བ་ལས་ནི་མེ་ཤེས་བཞིན་གྱུར་པས་ཁོང་ལ་དམིགས་བསལ་དུ་་་་་་
ཡང་བསྐྱར་བཀའ་དྲིན་ཆེ་ཞུ་བ་ཡིན་ནོ། །
ཞེས་བསོད་ནམས་རྡོ་རྗེ་ནས་ཟླ་ཚེས་བཟང་བོར་ཕུལ།
༢༠༠༩ ལོའི་ཟླ༨ པའི་ཚེས༣ ཉིན།



གཙོ་སྒྲིག་པ། བན་དེ་ཚེ་རིང་། བསོད་ནམས་ཚེ་བརྟན།
གཙོ་སྒྲིག་གཞོན་པ། བསོད་ནམས་རྡོ་རྗེ།
རྩོམ་སྒྲིག་པ། སངས་རྒྱས་རྒྱལ། ཀླུ་རྒྱལ་ཚེ་རིང་། པདྨ་ལྷུན་གྲུབ། རྟ་ལོ།
བཀྲ་ཤིས་དོན་གྲུབ། ཆོས་དབྱིངས་རྒྱ་མཚོ། བསོད་རྒྱལ་འབུམ། ལྷ་མཚོ།
ཨ་སྨྱོན་བཀྲ་ཤིས་དོན་གྲུབ། བཀྲ་ཤིས་ཚེ་རིང་། རྡོ་རྗེ་ཚེ་རིང་།
ནམ་མཁའ་རྒྱལ། ཚེ་རིང་ཕྱུག རྡོ་རྗེ་སྐྱིད། མཁའ་མོ་སྐྱིད།
ཨ་མདོ་ལ་གཞས་རྨ་ཀླུང་སྒེག་མོའི་རླབས་སྒྲ།
གཙོ་སྒྲིག་པ། བན་དེ་ཚེ་རིང་། བསོད་ནམས་ཚེ་བརྟན།
རྩོམ་སྒྲིག་འགན་འཁུར་པ། འབྲུག་རྒྱལ་མཁར།
མདུན་ཤོག་མཛེས་རིས་པ། བདེ་སྐྱིད་མཚོ།
དཔེ་སྐྲུན། ཀན་སུའུ་མི་རིགས་དཔེ་སྐྲུན་ཁང་།
འགྲེམས་སྤེལ། ཀན་སུའུ་མི་རིགས་དཔེ་སྐྲུན་ཁང་།
པར་འདེབས། མཚོ་སྔོན་ཞིན་ཧྭ་པར་ཁང་།
དེབ་ཚད། ཧོ་སྨིས787xཧོ་སྨིས1 092 1/16
དཔར་ཤོག 32. 75
ཡིག་གྲངས། ཁྲི34
པར་ཐེངས། 2009ལོའི་ཟླ9པར་པར་གཞི་དང་པོ་བསྒྲིགས།
དཔར་ཐེངས། 2009ལོའི་ཟླ9པར་དཔར་ཐེངས་དང་པོ་དཔར།
དཔར་གླངས། 1༤ 1 500
དཔེ་རྟགས། ISBN 978-7-5421-15195
རིན་གོང༌། སྒོར 38. 00
པར་དབང་འདི་གར་ཡོད་པས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



ISBN 978-7-5421-1519-5
(
民90.00元
